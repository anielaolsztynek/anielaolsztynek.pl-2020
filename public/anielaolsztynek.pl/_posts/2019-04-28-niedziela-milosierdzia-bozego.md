---
id: 2602
title: Niedziela Miłosierdzia Bożego
date: 2019-04-28T18:00:09+00:00
author: admin
layout: post
guid: http://anielaolsztynek.pl/?p=2602
permalink: /2019/04/niedziela-milosierdzia-bozego/
categories:
  - Bez kategorii
---
> **J 20, 19-31**
> 
> **Dar przywracania pokoju**
> 
> Uczniowie zamknięci w Wieczerniku. W ich sercach smutek i beznadzieja po śmierci Jezusa. Więcej nawet: lęk przed tym, by nie spotkał ich taki sam los, co Mistrza. Zmartwychwstały wchodzi przez zamknięte drzwi i udziela im swojego pokoju. A przez nich swój pokój pozostawia Kościołowi, napełniając apostołów Duchem Świętym. Mocą z wysoka, która oczyszcza serce człowieka i wiąże go na nowo z Bogiem. Tak dzieje się w każdym sakramencie pokuty. Grzech nie ma mocy powstrzymania Bogu przed udzieleniem nam swojego pokoju. Duch, dar Zmartwychwstałego, staje się ogniem miłości wypalającym to wszystko, co było jej zaprzeczeniem. Bóg w swoim miłosierdziu przypomina nam, że ten dar od zawsze jest dostępny w Kościele.
> 
> <span style="color: #666699;">Wysławiam Cię, Ojcze, Panie nieba i ziemi, że w swoim Synu czynisz mnie uczestnikiem Twojego pokoju. Uwielbiam Cię w tym darze i proszę, przymnóż mi wiary!</span>
> 
> &nbsp;

  * Dzisiejsza **Niedziela Miłosierdzia** **Bożego** rozpoczyna **75 Tydzień Miłosierdzia**.
  * Ta niedziela to także patronalne **Święto Caritas**. Ofiary zbierane dziś na tacę są przeznaczone na funkcjonowanie Caritas Archidiecezji Warmińskiej. Przy tej okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych.
  * Dziękuję za ofiary złożone w ramach **jałmużny wielkopostnej** o łącznej kwocie 440 złotych. Tymi ofiarami wsparliśmy osoby najbardziej potrzebujące pomocy, zwłaszcza chore. Część tych ofiar odsyłam do kurii, też na ten cel.
  * W środę rozpoczyna się maj – miesiąc poświęcony czci Matki Bożej. Zachęcam do udziału w **nabożeństwie majowym** codziennie po Mszy Świętej o godzinie <span style="text-decoration: underline;">17:00</span>, w niedziele o <span style="text-decoration: underline;">8:45</span>.
  * W dniu 1 maja Msza Święta wraz z nabożeństwem majowym będzie o godzinie <span style="text-decoration: underline;">10:00</span>.
  * **Liturgiczna Uroczystość Matki Bożej Królowej Polski** wypada w najbliższy piątek – 3 maja. Msze Święte w tym dniu o godzinie <span style="text-decoration: underline;">10:00</span> i <span style="text-decoration: underline;">17:00</span>.
  * W tym tygodniu wypada **I czwartek, I piątek i I sobota** maja. W piątek odwiedziny chorych &#8211; część przed Mszą Świętą o godzinie <span style="text-decoration: underline;">10:00</span>, część po tej Mszy Świętej.
  * **Zmiana tajemnic różańcowych** w następną niedzielę o godzinie <span style="text-decoration: underline;">8:30</span>.
  * Następna niedziela to **pierwsza niedziela miesiąca** &#8211; w czasie Mszy Świętych o godzinie <span style="text-decoration: underline;">9:00</span> i <span style="text-decoration: underline;">11:00</span> wystawienie i adoracja Najświętszego Sakramentu.
  * Bóg zapłać za ofiary złożone w kwietniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców jutro o godzinie <span style="text-decoration: underline;">8:00</span>.
  * **Próby dla dzieci, które przygotowują się do I Komunii Świętej** w tym tygodniu: poniedziałek &#8211; godz. <span style="text-decoration: underline;">16:00</span>, wtorek &#8211; godz. <span style="text-decoration: underline;">17:40</span>.