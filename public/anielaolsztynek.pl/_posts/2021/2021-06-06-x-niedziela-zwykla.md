---
title: X Niedziela zwykła
date: 2021-06-06
---

> **Mk 3, 20-35**
>
> **Myśleć bardziej po Bożemu**
>
> To, że krewni Jezusa uważają Go za obłąkanego i próbują powstrzymać, a uczeni w Piśmie zarzucają Mu opętanie, pokazuje, że jest On nierozumiany i przez najbliższych, i przez wrogów. Zbyt ludzkie myślenie powoduje, że nie rozpoznają w Nim działającego Boga. Tymczasem Jezus jest Synem Bożym, całkowicie wierny Ojcu, do końca Mu oddany i bezgranicznie ufający. Swoim postępowaniem Jezus wytycza nam drogę, którą powinniśmy kroczyć. "Bo kto wypełnia wolę Boga, ten jest moim bratem, siostrą i matką". Przypomina również, że jeśli będziemy trwać w jedności z Nim i między sobą, nic nie jest w stanie nas zniszczyć. Ufajmy Jezusowi i myślmy bardziej po Bożemu niż po ludzku.
>
> <span style="color: #666699;">Jezu, ufam Tobie. Chcę trwać w jedności z Tobą. Proszę, naucz mnie myśleć bardziej po Bożemu.</span>
>
> &nbsp;

- Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość **Bożego Ciała** oraz za wykonanie czterech ołtarzy. Osobiście jestem bardzo zadowolony z przebiegu tej procesji i z wysokiej frekwencji (serce rośnie).
- W najbliższy piątek wypada uroczystość **Najświętszego Serca Pana Jezusa**. Jest to dzień odpustu w sąsiedniej parafii.
- W związku z uroczystością **I Komunii Świętej** w naszej parafii w następną niedzielę - 13 czerwca o godzinie <u>11:00</u> (druga grupa) - zwracam się do wszystkich, którzy nie są gośćmi dzieci pierwszokomunijnych, aby przyszli na Mszę Świętą w tym dniu o godzinie <u>9:00</u> lub <u>17:00</u>.
- **Spowiedź Święta** dla dzieci pierwszokomunijnych, dla ich rodziców i rodzin, będzie w sobotę, 12 czerwca o godzinie <u>10:00</u>.
- **Próby dla dzieci** przed I Komunią Świętą w tym tygodniu we wtorek i czwartek o godzinie <u>17:45</u>.
- Jutro Msza Święta o godzinie <u>8:00</u>.
- Wydawanie żywności dla rodzin objętych pomocą jutro w godzinach <u>17:00-18:30</u>.
- Jest do nabycia nowy numer "Gościa Niedzielnego".
