---
title: XXII Niedziela zwykła
date: 2021-08-29
---

> **Mk 7, 1-8a. 14-15. 21-23**
>
> **Być blisko Boga sercem**
>
> Patrząc na otaczający nas świat, widzimy przede wszystkim to, co zewnętrzne. Podobnie postrzegamy drugiego człowieka. Bóg jednak widzi inaczej. Patrzy na serce, przenika je. Jezus w dzisiejszej Ewangelii znowu konfrontuje się z faryzeuszami i ich zewnętrzną religijnością. Uświadamia ich i nas, że relacja z Bogiem to nie tylko czczenie Go wargami. Ważna jest bliskość serca. Jezus idzie jeszcze bardziej w głąb. Przypomina, że to z wnętrza, z serca ludzkiego pochodzi to wszystko, co jest złem i rani człowieka. Dlatego jeśli pragniemy, aby świat był lepszy, musimy zmienić coś we własnym sercu.
>
> <span style="color: #666699;">Jezu, przepraszam Cię, że tak wiele słów i modlitw wypowiadam tylko wargami. </span>
>
> &nbsp;

- Dziś o godzinie <u>11:00</u> będzie odprawiona Msza Święta w intencji pszczelarzy w ramach obchodów **IV Regionalnego Dnia Pszczelarza**, z udziałem kilkunastu Kół Pszczelarzy.
- **Rekolekcje**, które dziś rozpoczynamy w ramach duchowego przygotowania do **uroczystości Poświęcenia Kościoła** połączonej z obchodami 25-lecia parafii, będą trwały do wtorku włącznie. W poniedziałek i wtorek Msze Święte z nauką rekolekcyjną o godzinie <u>10:00</u> i <u>17:30</u>. W tych dniach będzie okazja do skorzystania z sakramentu Spowiedzi Świętej przed Msza Świętą i w czasie Mszy Świętej. Rekolekcje wygłosi ks. Włodzimierz Osica - pallotyn z Radomia.
- W środę - 1 września - wypada **82 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem w intencji poległych o godzinie <u>12:00</u>.
- 1 września to także w naszej Warmińskiej Archidiecezji **Święto Matki Bożej Pokoju w Stoczku Warmińskim**. Jest to dzień modlitw o pokój na świecie. Główne uroczystości odpustowe dzisiaj. Plakat w gablocie.
- Główne uroczystości **144 rocznicy Objawień Najświętszej Marii Panny Gietrzwałdzkiej** oraz **55 Dożynki Archidiecezjalne** w następną niedzielę – 5 września, o godzinie <u>11:00</u> w Gietrzwałdzie. Plakat w gablocie.
- W tym tygodniu wypada **I czwartek, I piątek i I sobota** września. Wyjątkowo w I piątek nie będzie odwiedzin chorych.
- **Zmiana tajemnic różańcowych** w następną niedzielę o godzinie <u>8:30</u>.
- W następną niedzielę będziemy gościć w naszej parafii księdza Rusłana z Ukrainy, który prosi też o wsparcie.
- Już w najbliższą sobotę - 4 września o godzinie <u>11:00</u> - będziemy przeżywali **UROCZYSTOŚĆ POŚWIĘCENIA NASZEGO KOŚCIOŁA** połączoną z obchodami 25-lecia naszej parafii, pod przewodnictwem Księdza Arcybiskupa Józefa Górzyńskiego Metropolity Warmińskiego. Serdecznie zapraszam do licznego udziału w tej pięknej, niepowtarzalnej uroczystości, bowiem tylko jedyny raz w życiu naszej parafii w takiej uroczystości możemy uczerstniczyć. (Na zewnątrz kościoła będzie około 170 miejsc siedzących). Przed wejściem do kościoła będą rozprowadzane książeczki z całą liturgią uroczystości. Pół godziny przed Mszą Świętą emitowana będzie przez rzutnik wewnątrz kościoła i przez telebim na zewnątrz prezentacja 25-letniej historii naszej parafii. Nastepnie komentarz przed liturgią, przekazanie kluczy Księdzu Arcybiskupowi i procesjonalne wejście do koscioła. W tym dniu parking przed kościołem będzie zamknięty. Ciasta, które zostaną upieczone na uroczystość, proszę dostarczyć w piątek w godzinach popołudniowych.
- W minionym tygodniu odszedł do wieczności nasz parafianin śp. Witold Siepsiak, lat 84. Wieczny odpoczynek racz zmarłemu dać, Panie.
- **Próba dla służby liturgicznej i osób funkcyjnych** przed uroczystością poświęcenia w najbliższy czwartek o godzinie <u>19:15</u>.
- Filharmonia Warmińsko-Mazurska zaprasza na koncert "Sacrum et Musica - w Hołdzie Prymasowi Tysiąclecia w Roku Beatyfikacji". Wystąpi Orkiestra Symfoniczna Filharmonii Warmińsko-Mazurskiej pod batutą dyrektora Piotra Sułkowskiego. Koncert w najbliższy wtorek - 31 sierpnia o godzinie <u>19:30</u> w Bazylice Konkatedralnej św. Jakuba W Olsztynie.
- Dożynki Jasnogórskie w nastepną niedzielę. Plakat w gablocie.
- **NARODOWY SPIS POWSZECHNY LUDNOŚCI I MIESZKAŃ 2021 R.**.

  - Burmistrz Olsztynka informuje, że udział w Narodowym Spisie Powszechnym Ludności i Mieszkań 2021 jest obowiazkowy dla każdej osoby mieszkajacej w Polsce.
  - W imieniu dzieci spisu dokonują rodzice lub opiekunowie prawni.
  - Podczas spisu zbierane są informacje o ludności, gospodarstwach domowych i warunkach mieszkaniowych. Nie ma natomiast pytań o zarobki i dochody.
  - Spis jest realizowany przez Główny Urząd Statystyczny do dnia 30 września 2021 roku.
  - **Jak się spisać?** Dogodnym sposobem jest spis przez internet na stronie Głównego Urzędu Statystycznego [www.spis.gov.pl](https://spis.gov.pl).
  - Osoby, które nie mają możliwości spisania się przez internet, mogą to zrobić dzwoniąc na infolinię pod numer: <u>22 279 99 99</u> albo udać się do najbliższego punktu spisowego w gminie (w Urzędzie Miejskim w Olsztynku).
  - Jednocześnie informuję, że w dniu 30 sierpnia br. (poniedziałek) w Urzędzie można dokonać spisu do godziny <u>18:00</u> w sali numer 1 i 2.
  - Prace spisowe prowadzą również rachmistrzowie spisowi poprzez wywiad telefoniczny oraz wywiad bezpoiśredni. Połączenia będą tylko z dwóch numerów telefonów (z numerem kierunkowym warszawskim): <u>22 828 88 88</u> lub <u>22 279 99 99</u>. Jeśli rachmistrz zadzwoni lub nas odwiedzi, nie można mu odmówić przekazania danych.

  Serdecznie dziękuję za udział w spisie.

  Burmistrz Olsztynka

  Mirosław Stegienko
