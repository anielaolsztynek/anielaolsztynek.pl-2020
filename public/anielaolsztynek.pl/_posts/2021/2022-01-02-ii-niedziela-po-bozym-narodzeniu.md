---
title: II Niedziela po Bożym Narodzeniu
date: 2022-01-02
---

> **J 1, 1-5. 9-14**
>
> **Słowa Ewangelii według Świętego Jana**
>
> "Na początku było Słowo, a Słowo było u Boga, i Bogiem było Słowo. Ono było na początku u Boga. Wszystko przez Nie się stało, a bez Niego nic się nie stało, z tego, co się stało. W Nim było życie, a życie było światłością ludzi, a światłość w ciemności świeci i ciemność jej nie ogarnęła. Była światłość prawdziwa, która oświeca każdego człowieka, gdy na świat przychodzi. Na świecie było Słowo, a świat stał się przez Nie, lecz świat Go nie poznał. Przyszło do swojej własności, a swoi Go nie przyjęli. Wszystkim tym jednak, którzy Je przyjęli, dało moc, aby się stali dziećmi Bożymi, tym, którzy wierzą w imię Jego – którzy ani z krwi, ani z żądzy ciała, ani z woli męża, ale z Boga się narodzili.
A Słowo stało się ciałem i zamieszkało wśród nas. I oglądaliśmy Jego chwałę, chwałę, jaką Jednorodzony otrzymuje od Ojca, pełen łaski i prawdy."
>
> <span style="color: #666699;"> Panie, spraw, aby Twoje Słowo było w moim życiu zawsze pierwsze! </span>
>
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- W czwartek wypada **Uroczystość Trzech Króli** – Uroczystość Objawienia Pańskiego. W czasie każdej Mszy Świętej będzie poświęcenie kredy i wody, które zabierzemy do swoich domów. Msze Święte w tym dniu jak w każdą niedzielę. Ofiary składane w tym dniu na tacę są przeznaczone na misje.
- W tym tygodniu wypada też **I piątek i I sobota** stycznia. W piątek przed południem odwiedziny chorych.
- W następną niedzielę wypada **Święto Chrztu Pańskiego** i zakończenie okresu Bożego Narodzenia.
- W sprawie kolędy w tym tygodniu będę kontaktował się telefonicznie z rodzinami, które się zgłosiły. Zacznę od osiedla przy ulicy Leśnej.
- Msze Święte w tym tygodniu: jutro o godzinie <u>8:00</u>, we wtorek Msza Święta pogrzebowa o godzinie <u>12:00</u>, w środę, piątek i sobotę o godzinie <u>17:00</u>.
- W minionym tygodniu odeszła do wieczności nasza parafianka śp. Wiesława Paszkiewicz, lat 49. Pogrzeb we wtorek o godzinie <u>12:00</u>. Wieczny odpoczynek racz zmarłej dać, Panie.
