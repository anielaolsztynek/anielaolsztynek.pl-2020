---
title: XXXIII Niedziela zwykła
date: 2021-11-14
---

> **Mk 13, 24-32**
>
> **Gotowość naszego pokolenia na przyjście Pana**
>
> Kiedy słyszymy o różnych katastrofach i zbliżającym się końcu świata, ogarnia nas lęk i przerażenie. Dzisiejsza Ewangelia mówi o końcu świata i przyszłych wydarzeniach. Pierwsze przyjście Pana dziejów i historii dokonało się w pokorze i uniżeniu, przy drugim Pan objawi się w chwale. Nie wiemy, kiedy to nastąpi, dlatego Jezus prosi, byśmy byli w ciągłej gotowości. Bóg pragnie, aby nasze serca zawsze były otwarte. Pozostawił nam czas, by się nawrócić, wyznać grzechy i pojednać się z Nim, z innymi i ze sobą.
>
> <span style="color: #666699;"> Jezu, pragnę, aby moje serce było zawsze gotowe na Twoje przyjście. Ty jesteś Panem historii i dziejów. Ty jesteś Panem mojego życia. </span>
>
> &nbsp;

- Bóg zapłać za ofiary składane dziś na tacę z przeznaczeniem na **figurę Świętego Józefa**, która ma być wykonana na zakończenie Roku Świętego Józefa, a jej poświęcenie planuję na III Niedzielę Adwentu (12 grudnia). Koszt tej figury wynosi 8000 złotych.
- W związku ze **Światowym Dniem Ubogich** oraz **Dniem Solidarności z Kościołem Prześladowanym**, po Mszy Świętej będą zbierane ofiary na Caritas i kościoły prześladowane.
- We wtorek - 16 listopada - wypada liturgiczne **święto Matki Bożej Ostrobramskiej - Matki Miłosierdzia**.
- W następną niedzielę zakończenie roku kościelnego (liturgicznego) - **Uroczystością Chrystusa Króla Wszechświata**. Po Mszy Świętej o godzinie <u>9:00</u> będzie wystawienie Najświętszego Sakramentu, Litania do Najświętszego Serca Pana Jezusa i akt poświęcenia rodzaju ludzkiego Jezusowi Chrystusowi Królowi Wszechświata.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego "Hosianum" w Olsztynie**.
- W czwartek Msza Święta o godzinie <u>8:00</u>.
