---
title: XI Niedziela zwykła
date: 2021-06-13
---

> **Mk 4, 26-34**
>
> **Bądźmy małymi ziarenkami**
>
> Jezus mówiąc, że rolnik po zasianiu ziarna nie ma wpływu na jego wzrost, tłumaczy nam, że aby wzrastało w nas królestwo Boże, nie wystarczy tylko nasza praca, potrzeba jeszcze łaski Bożej. Tak, bądźmy pokorni, bo nie wszystko zależy od nas. Ale sami też możemy być małymi ziarenkami dobra na tej ziemi. Uśmiechnijmy się do kogoś, pomóżmy drugiemu, a dobro będzie rozlewać się po świecie. Doceńmy to, co otrzymaliśmy od Jezusa i nieśmy Go innym, współpracujmy z łaską Pana, a królestwo Boże będzie się rozrastać. Królestwo Boże, jak to ziarnko gorczycy, choć małe, jest odporne nawet na niekorzystne warunki.
>
> <span style="color: #666699;">Panie Jezu, otwieram przed Tobą swoje serce. Ja też chcę być małym ziarenkiem królestwa Bożego.</span>
>
> &nbsp;

- Dziś w naszej parafii uroczystość **I Komunii Świętej**, do której przystąpiła druga grupa dzieci (piętnaścioro, w tym jedenaścioro z naszej parafii).
- Bóg zapłać rodzicom dzieci pierwszokomunijnych za dar ołtarza - dar dla parafii - jest to lichtarz do świecy, czy roratki.
- Według rozporządzenia Rady Ministrów ilość osób, która może przebywać w kościele, to od dzisiaj 50%, czyli około 120 osób, a od 27 czerwca 75% osób.
- Od następnej niedzieli **zostaje zniesiona dyspensa od obowiązku uczestniczenia we Mszy Świętej niedzielnej w kościele.**.
- W środę Msza Święta o godzinie <u>8:00</u>.
- **NARODOWY SPIS POWSZECHNY LUDNOŚCI I MIESZKAŃ 2021 R.**.

  - Burmistrz Olsztynka informuje, że od 1 kwietnia do 30 września br. na terytorium Polski trwa Narodowy Spis Powszechny Ludności i Mieszkań 2021 i zachęca mieszkańców do udziału w nim.
  - Spis jest realizowany przez Główny Urząd Statystyczny. Jest obowiązkowy dla każdej osoby mieszkającej w Polsce. W imieniu dzieci spisu dokonują rodzice lub opiekunowie prawni. Podczas spisu zbierane są informacje o ludności, gospodarstwach domowych i warunkach mieszkaniowych. Nie ma natomiast pytań o zarobki i dochody.
  - **Jak się spisać?** Najwygodniejszym sposobem jest spis przez internet na stronie Głównego Urzędu Statystycznego [www.spis.gov.pl](https://spis.gov.pl).
  - Osoby, które nie mają możliwości spisania się przez internet, mogą to zrobić dzwoniąc na infolinię pod numer <u>22 279 99 99</u> albo udać się do najbliższego punktu spisowego w gminie (w Urzędzie Miejskim w Olsztynku).
  - Od maja rozpoczęli pracę rachmistrzowie spisowi. Na razie będą dzwonić do mieszkańców. Połączenia będą tylko z dwóch numerów telefonów (z numerem kierunkowym warszawskim) <u>22 828 88 88</u> lub <u>22 279 99 99</u>. Jeśli rachmistrz zadzwoni, nie można mu odmówić. Wywiad bezpośredni, czyli wyjście rachmistrza w teren, będzie realizowany jedynie wtedy, gdy pozwoli na to sytuacja epidemiczna.

  Serdecznie dziękuję za udział w spisie.
  Burmistrz Olsztynka
  mgr. inż. Mirosław Stegienko
