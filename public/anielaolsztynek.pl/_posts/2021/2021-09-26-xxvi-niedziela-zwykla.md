---
title: XXVI Niedziela zwykła
date: 2021-09-26
---

> **Mk 9, 38-43. 45. 47-48**
>
> **Radykalna postawa wobec grzechu**
>
> "Jezus przestrzega nas, abyśmy nie byli powodem do grzechu dla innych, aby nasze zachowanie nie budziło zgorszenia. Woła też, abyśmy my sami wyrzekli się grzechu, aby mieć życie wieczne. W takiej sytuacji Jezus nawołuje do radykalnej przemiany. To wszystko, co prowadzi do grzechu, powinno być zniszczone. Zatem poszukajmy przyczyn naszych grzechów, aby je usunąć ze swojego życia, by mogło wzrastać dobro. Grzech rani nie tylko grzesznika, lecz także miłość Bożą i wspólnotę Kościoła. Walczmy zatem z nim w każdy możliwy sposób.
>
> <span style="color: #666699;"> Jezu, proszę Cię o łaskę, abym zawsze dostrzegał przyczyny swoich grzechów. Daj mi siłę, abym mógł je usunąć ze swojego życia. </span>
>
> &nbsp;

- Dzisiejsze ofiary zbierane na tacę są przeznaczone na potrzeby **Wyższego Seminarium Duchownego „Hosianum"w Olsztynie**.
- W najbliższy piątek rozpoczyna się październik, **miesiąc wspólnej modlitwy różańcowej**. Serdecznie zapraszam do tej modlitwy przez cały miesiąc, codziennie o godzinie <u>16:30</u>, w niedziele o godzinie <u>8:30</u>.
- W tym tygodniu wypada **I piątek i I sobota** października.
- W piątek przed południem odwiedziny chorych. Po południu spowiedź pierwszopiątkowa od godziny <u>16:00</u>.
- Następna pierwsza niedziela miesiąca to także **niedziela Adoracji Najświętszego Sakramentu**, pod koniec Mszy Świętych o godzinie <u>9:00</u> i <u>11:00</u>.
- Proszę, aby w następną niedzielę dzieci - w tym także przygotowujące się w tym roku szkolnym do I Komunii Świętej - **przyniosły do poświęcenia różańce** na godzinę <u>11:00</u>.
- W minionym tygodniu odszedł do wieczności nasz parafianin śp. Mirosław Żyndul, lat 57. Wieczny odpoczynek racz zmarłemu dać, Panie.
