---
title: I Niedziela Wielkiego Postu
date: 2022-03-06
---

> **Łk 4, 1-13**
>
> **Chrystus jedyną nadzieją w pokusach**
>
> Początek dzisiejszej Ewangelii przywodzi na myśl zielone i kwitnące ziemie, zroszone przez wody Jordanu, a także kamienistą pustynię Judei. Oba te miejsca są polem działania Ducha. Tak też powinno być w naszym życiu. Zarówno chwile radości i obfitości, jak też chwile smutku i bólu mają być wypełnione obecnością Bożą. Chrystus kuszony na pustyni nie ulega pokusom. Zemstę diabła znamy z opisu Męki Pańskiej: na krzyżu dokonało się ostatnie kuszenie. Jezus mógł udowodnić, że jest Synem Bożym i uniknąć śmierci, ale wtedy życie każdego z nas już na zawsze byłoby pustynią, z dala od ożywczych wód Jordanu.
>
> <span style="color: #666699;"> Panie Jezu, nigdy nie powiem: "Jeśli jesteś Synem Bożym..." Wiem, że jesteś Mesjaszem, jedyną nadzieją w pokusach na pustyni mojego serca. Ty żyjesz i królujesz na wieki wieków. Amen.
> &nbsp;

- **Pierwsza Niedziela Wielkiego Postu** jest jak gdyby drugim początkiem tego okresu dla tych zwłaszcza, którzy nie wzięli udziału w liturgii Środy Popielcowej. Cały kościół rozpoczął czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
- Włączmy się w głębokie przeżycie tego czasu przez modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. **Droga Krzyżowa** w każdy piątek Wielkiego Postu o godzinie <u>16:30</u>. Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <u>08:45</u>.
- Pamiętajmy też o osobistych postanowieniach czy umartwieniach na Wielki Post, które mają nas zbliżać do Boga i uwrażliwiać na drugiego człowieka. Jest również wystawiona skarbona, do której można składać jałmużnę wielkopostną z myślą o biednych.
- Dziś poświęcenie krzyżyków dla dzieci pierwszokomunijnych, pod koniec Mszy Świętej o godzinie <u>11:00</u>.
- Bóg zapłać za ofiary złożone do puszek jako pomoc dla Ukrainy (zebrano łącznie w niedzielę i Środę Popielcową 3760 złotych). Na ogrzewanie zebrano 1920 złotych. Dzisiejsze ofiary składane na tacę są przeznaczone na potrzeby **Wyższego Seminarium Duchownego "Hosianum"** w Olsztynie.
- Następna, II Niedziela Wielkiego Postu, to **Dzień Modlitwy, Postu i Solidarności z Misjonarzami**. Po Mszach Świętych będą zbierane ofiary na Misjne Dzieło Pomocy "Ad Gentes".
- We wtorek i czwartek Msza Święta o godzinie <u>8:00</u>.
- Jest do nabycia nowy numer "Gościa Niedzielnego".
- **Film "Cud Guadalupe"**. Od 4 marca w polskich kinach można oglądać film "Cud Guadalupe". To pierwsza fabularna, kinowa opowieść o objawieniach Matki Bożej z Guadalupe. Podczas nich Maryja nie tylko przekazała orędzie, ale zostawiła też dowody swoich odwiedzin. Śledztwo w tej sprawie prowadzi młody i sceptyczny dziennikarz, główny bohater filmu. Czy sensacyjne odkrycia, których dokonuje, skruszą jego niewiarę? Gorąco zachęcam, by wybrać się do kina, zachęcić bliskich, szczególnie młodzież, bo znaki zostawione przez Matkę Bożą z Guadalupe są tak spektakularne, że trudno wobec nich przejść obojętnie. Plakat na ten temat w gablocie.
