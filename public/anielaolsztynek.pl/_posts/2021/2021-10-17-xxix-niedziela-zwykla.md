---
title: XXIX Niedziela zwykła
date: 2021-10-17
---

> **Mk 10, 35-45**
>
> **Zmień kierunek działania**
>
> Uczniowie Jakub i Jan są wierni, swoją przyszłość wiążą ze swoim Mistrzem.Mają zapał, są ambitni, pragną władzy. To nic złego. Tyle tylko, że myślą w kategoriach czysto ludzkich. Jezus zaprasza nas, abyśmy Mu towarzyszyli i potrzebuje zapału ludzi, ale w dziele odkupienia. Uczniowie, których powołał Jezus, nie są doskonali. My też jesteśmy słabi. Ale gdy powierzymy Mu swoje życie, On nas umocni. Zmieni kierunek naszej energii - staniemy się ludźmi gotowymi do poświęceń, do ofiar, ludźmi pragnącymi mieć udział w Jego zmartwychwstaniu.
>
> <span style="color: #666699;"> Jezu, dotknij mnie, przemień moje serce, abym swój zapał wykorzystał na służbę dla Ciebie. </span>
>
> &nbsp;

- **Tydzień Misyjny** rozpoczyna się w następną niedzielę, a nie dzisiaj, jak ogłaszałem przed tygodniem. Ofiary składane na tacę w następną niedzielę będą przeznaczone na misje.
- Jutro w liturgii wypada święto **Świętego Łukasza** – patrona służby zdrowia. Wszystkim pracownikom tej branży życzę Bożego błogosławieństwa i Bożego Ducha w posługiwaniu ludziom chorym.
- W piątek - 22 października - wypada liturgiczne wspomnienie **Świętego Jana Pawła II, papieża**.
- Zachęcam i zapraszam do **wspólnej modlitwy różańcowej** codziennie o godzinie <u>16:30</u>. Dzieci zapraszam w środę, młodzież w czwartek.
- Kartki na wypominki i na Mszę Św. zbiorową za zmarłych są wyłożone na półce z prasą.
- W następną niedzielę będziemy gościli w naszej parafii księdza Cezarego Opalacha, pracownika naukowego Wydziału Teologii Uniwersytetu Warmińsko-Mazurskiego, który wygłosi słowo na temat małżeństwa. Wysłuchamy też świadectwa rodziny ze wspólnoty Kościoła Domowego.
