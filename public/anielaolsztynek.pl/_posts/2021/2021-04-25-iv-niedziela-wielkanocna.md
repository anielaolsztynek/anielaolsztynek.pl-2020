---
title: IV Niedziela Wielkanocna
date: 2021-04-25
---

> **J 10, 11-18**
>
> **Najemnik i pasterz**
>
> Istotą dzisiejszej Ewangelii jest prawda o trosce pasterza o owce aż po oddanie za nie życia. Tym pasterzem jest Jezus. On zna swoje owce. Kocha i troszczy się o nas. Jezus poświęcenie pasterza konfrontuje z postawą najemnika, który wobec niebezpieczeństwa znajduje wygodną wymówkę, że jego życie jest najcenniejsze. Indywidualizm, egoizm bardzo często wypełnia serce człowieka. Dlatego tak bardzo cenimy tych, którzy nie myślą tylko o sobie, którzy nie są wobec nas jedynie najemnikami, ale prawdziwie oddanymi pasterzami. A ja? Czy naśladuję pasterza czy najemnika? Czy czuję się odpowiedzialny za Kościół?
>
> <span style="color: #666699;">Panie Jezu, dziękuję Ci za kapłanów, którzy stanęli na drogach mojego życia jako prawdziwi pasterze. Sam pragnę postępować jak pasterz, kochając Boga i bliźnich. </span>
>
> &nbsp;

- W dniu 21 kwietnia w godzinach wieczornych **odszedł do wieczności Ks. Abp. Wojciech Ziemba**. Uroczystości pogrzebowe odbędą się 26 i 27 kwietnia w olsztyńskiej konkatedrze. Główna Msza Świeta pogrzebowa zostanie odprawiona we wtorek 27 kwietnia o godzinie <u>12:00</u>. O tej godzinie we wszystkich kosciołach naszej archidiecezji zabiją dzwony.
- Dzisiejsza - IV Niedziela Wielkanocna rozpoczyna **Tydzień Modlitw o Powołania Duchowne**, a jako ostatnia niedziela kwietnia jest **XV Ogólnopolską Niedzielą Modlitw za kierowców**.
- Jutro i we wtorek o godzinie <u>17:30</u> próby dla dzieci przed I Komunią Świętą, która odbędzie się 9 maja o godzinie <u>11:00</u>.
- W związku z **I Komunią Świętą** już dziś informuję, że będzie dodatkowa Msza Święta dla parafian o godzinie <u>12:30</u>.
- W sobotę rozpoczyna się maj - miesiąc poświęcony czci Matki Bożej. Zachęcam do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- 1 maja wypada liturgiczne **Wspomnienie Świętego Józefa Robotnika**. 1 maja Msza Święta wraz z nabożeństwem majowym i ku czci Świętego Józefa o godzinie <u>10:00</u>.
- Przypominam, że na półce z prasą jest wyłożony **"Gość EXTRA"**, poświęcony w całości Świętemu Józefowi, w cenie 9 złotych.
- Wydawnictwo Rafael uruchomiło specjalną platformę, na której można obejrzeć ekranizację najgłośniejszego i najbardziej brzemiennego w skutkach dramatu sądowego w dziejach. **"Wyrok na niewinnych"** to historia batalii, jaka miała miejsce niemal pół wieku temu, przed Sądem Najwyższym w USA. Przez kilka najbliższych tygodni "Wyrok na niewinnych" będzie można obejrzeć przez kino internetowe na platformie [www.rafaelKino.pl](https://www.rafaelkino.pl/). Koszt biletu to 19,90 zł. Aby nabyć film, należy dokonać rejestracji na wymienionej stronie. Link do zakupionego filmu jest aktywny przez 48 godzin. Dla czytelników strony www.ekai jest specjalny kod zniżkowy. Wystarczy kliknąć w link [https://rafaelkino.pl/p-40](https://rafaelkino.pl/p-40), by otrzymać aż 25% rabatu. Informacje na ten temat znajdują się na ulotkach, które są wyłożone na półce z prasą i przy wyjściu głównym.
- Następna niedziela to **I niedziela miesiąca**. W czasie Mszy Świętych o godzinie <u>9:00</u> i <u>11:00</u> wystawienie i adoracja Najświętszego Sakramentu.
- **Zmiana tajemnic różańcowych** w następną niedzielę o godzinie <u>8:30</u>, a o godzinie <u>8:45</u> nabożeństwo majowe.
- **Wydawanie żywności** dla rodzin objętych pomocą w czwartek w godzinach <u>18:00-19:30</u>.
- W minionym tygodniu odszedł do wieczności nasz parafianin ś.p. Jan Patryucha z Wilkowa, lat 78. Pomódlmy się o wieczny pokój dla ś.p. Arcybiskupa Wojciecha i ś.p. Jana.
