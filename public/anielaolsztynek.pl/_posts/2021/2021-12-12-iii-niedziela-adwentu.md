---
title: III Niedziela Adwentu
date: 2021-12-12
---

> **Łk 3, 10-18**
>
> **Herold nawrócenia**
>
> Dzisiejsza Ewangelia stawia nam przed oczami postać Jana Chrzciciela, człowieka mocnego wiarą, prowadzącego surowy tryb życia. Jest on głosicielem nawrócenia, heroldem nadchodzącego Mesjasza. Ludzie przychodzą do niego z pytaniem, jak mają żyć. Jan Chrzciciel daje konkretną odpowiedź, że powinni dzielić się tym, co mają; nie używać siły wobec innych ludzi; być uczciwi w swej pracy. Zatem nawrócenie, do którego wzywa Jan Chrzciciel, ma w praktyce oznaczać konkretne gesty uczciwości, sprawiedliwości i solidarności. Dobro zawsze dokonuje się w pewnym trudzie. Jednak to ono prowadzi do głębokiej radości. Dlatego ważne jest słuchanie z uwagą głosu Jana Chrzciciela i zastosowanie jego wskazań w życiu.
>
> <span style="color: #666699;"> Panie, przez Świętego Jana Chrzciciela wzywasz mnie do nawrócenia. Co mam czynić? Jak żyć? </span>
>
> &nbsp;

- Zgodnie z zapowiedzią dziś pod koniec Mszy Świętej o godzinie <u>9:00</u> będzie poświęcenie **figury Świętego Józefa**. Po poświęceniu odmówimy litanię do Świętego Józefa i akt zawierzenia Świętemu Józefowi. Koszt figury to 8000 złotych. Zapłaciłem już 5000 złotych. Zalegamy 3000 złotych. Dziś po Mszy Świętej przy wyjściu będą zbierane dobrowolne ofiary na ten cel.
- Zbliżają się **Święta Bożego Narodzenia**. Zachęcam, abyśmy przeżyli je pojednani z Bogiem, aby w tym czasie znalazł miejsce w naszych sercach. Okazja do **Spowiedzi Świętej** każdego dnia przed Mszą Świętą.
- Dzisiaj rozpoczęły się **rekolekcje** w parafii Najświętszego Serca Pana Jezusa i będą trwały do wtorku włącznie.
- Od piątku – 17 grudnia – rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy **nowennę do Dzieciątka Jezus**.
- W tym tygodniu **Msze Święte roratnie** w poniedziałek, wtorek i czwartek o godzinie <u>7:00</u>. Serdecznie zapraszam. W środę o godzinie <u>17:00</u>. Dzieci i młodzież przed bierzmowaniem zapraszam w środę na godzinę <u>17:00</u>.
- Są jeszcze do nabycia w zakrystii **świece wigilijne Caritas**.
- Jeszcze do środy włącznie można przynosić napełnione siatki Caritas, które jeszcze w tym tygodniu będą rozwiezione. Dziękuję wszystkim, którzy włączyli się w akcję pomocy przedswiątecznej najbardziej potrzebującym osobom z naszej parafii.
- W sobotę o godzinie 17:00 **Msza Święta w intencji wszystkich zmarłych w minionym roku**, których pogrzeby odbyły się w naszej parafii i które obsługiwała **firma „Arka”**.
- Mając na uwadze ubiegłoroczne doświadczenie, gdy były dwie **pasterki**: o godzinie <u>22:00</u> i <u>24:00</u>, a także biorąc pod uwagę opinię osób, które uczęszczają do kościoła i chciałyby przyjść na pasterkę, zdecydowanie więcej chętnych byłoby na godzinę <u>22:00</u>, w związku z czym w tym roku **pasterka będzie o godzinie <u>22:00</u>**. Jak mi wiadomo, w kościele Najświętszego Serca Pana Jezusa pasterka będzie o godzinie <u>23:00</u>.
- Z racji na sytuację pandemiczną najbliższa **kolęda - wizyta duszpasterska** - odbędzie się u tych rodzin, które wcześniej zgłoszą się i wyrażą chęć spotkania, podobnie, jak przed rokiem. Choć nie ma odgórnego zakazu kolędy w formie tradycyjnej, to jednak wiele osób obawia się pandemii i kontaktu z innymi. W związku z tym można zgłaszać się po Mszy Świętej lub telefonicznie.
