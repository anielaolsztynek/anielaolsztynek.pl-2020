---
title: IV Niedziela zwykła
date: 2021-01-31
---

> **Mk 1, 21-28**
>
> **Słowo, które daje wolność**
>
> Słowo człowieka różni się od słowa, które wypowiada Jezus. Słowo Jezusa ma moc, daje człowiekowi wolność, szczęście. Pozwala dojść do prawdy o nas samych. Jak nauczał święty Jan Chryzostom: "Pan przemienia nauczanie z korzyścią dla słuchaczy, przechodząc od cudów do słów i znów od nauczania o swojej doktrynie do cudów". Za Benedyktem XVI możemy doświadczyć, że "słowo Jezusa, Ewangelia egzorcyzmuje świat, czyli chroni świat od wszelkiego zła". Kiedy głosimy słowo Jezusa, to ono zmienia świat i czyni go lepszym. Jako chrześcijanie każdego dnia powinniśmy czytać Pismo Święte. Jednak znajomość Biblii to nie tylko kwestia wiedzy, to znajomość Słowa, które ma moc. Słowo Jezusa jest ratunkiem w trudnych chwilach. To słowo "czyta" moje serce, czyta mnie od środka. Ono uwalnia od zła. Daje wolność.
>
> <span style="color: #666699;">Panie, przeniknij mnie Twoim słowem. Niech ono stanie się dla mnie źródłem mocy w trudnych chwilach życia, niech obdarzy mnie wolnością. </span>
>
> &nbsp;

- We wtorek - 2 lutego - obchodzimy **Święto Ofiarowania Pańskiego**. W tym dniu czcimy Chrystusa Pana - Światłość Świata (symbolizują to świece) i Jego Matkę jako Matkę Bożą Gromniczną. Tradycyjnie w czasie Mszy Świętej będzie błogosławieństwo świec zwanych gromnicami, które przynosimy ze sobą. Można będzie też nabyć je w zakrystii przed Mszą Świętą. Msze Święte w tym dniu o godzinie <u>10:00</u> i <u>17:00</u>.
- W tym tygodniu wypada **I piątek miesiąca**. Przed południem odwiedziny chorych.
- Następna - I Niedziela miesiąca to **Niedziela Adoracji Najświętszego Sakramentu** i zmiany tajemnic różańcowych, połączonej ze wspólnym różańcem o godzinie <u>8:30</u>.
- W środę Msza Święta o godzinie <u>8:00</u>, w czwartek Mszy Świętej nie będzie.
- Wydawanie żywności dla rodzin objętych pomocą, z zachowaniem rygorów sanitarnych, w sobotę w godzinach <u>11:00 - 12:30</u>.
