---
title: XII Niedziela zwykła
date: 2021-06-20
---

> **Mk 4, 35-41**
>
> **Obecność Jezusa daje ukojenie**
>
> Jezus spokojnie śpi, a uczniowie okazują się ludźmi małej wiary. "Czemu się boicie? Wciąż jeszcze nie wierzycie?". Czy nie jest to również pytanie skierowane do nas? Ile razy w trudnych sytuacjach, kiedy odczuwamy kruchość naszej ludzkiej kondycji, brakuje nam wiary w to, że Bóg jest z nami. Jezus ucisza szalejącą burzę i silny wiatr. Jednak tak naprawdę ucisza w nas wszelki chaos, nasze wewnętrzne burze. Jezus pokonuje żywioły naszych grzechów. Obecność Jezusa daje nam pewność życia. Niesie wyciszenie i ukojenie.
>
> <span style="color: #666699;">"Panie, opoko moja, schronienie moje i mój wybawco, Boże mój, moja skało i moja nadziejo, tarczo moja, mocy zbawienia i moja twierdzo!" (Ps 18, 3) - chwała Tobie.</span>
>
> &nbsp;

- W czwartek obchodzimy uroczystość **Narodzenia Świętego Jana Chrzciciela**.
- W następną niedzielę wypada **144 rocznica rozpoczęcia objawień Matki Bożej w Gietrzwałdzie**.
- Jutro Msza Święta o godzinie <u>8:00</u>.
- Są do odebrania zdjęcia z I Komunii Świętej z poprzedniej niedzieli.
- XV Piesza Pielgrzymka z Łomianek do Gietrzwałdu przez Olsztynek wyrusza w następną niedzielę. Plakat na ten temat w gablocie.
- **Dziś zostaje zniesiona dyspensa od obowiązku uczestniczenia we Mszy Świętej niedzielnej w kościele**.

- **DEKRET ARCYBISKUPA METROPOLITY WARMIŃSKIEGO W SPRAWIE ODWOŁANIA DYSPENSY OD OBOWIĄZKU UCZESTNICTWA WE MSZY ŚWIĘTEJ W NIEDZIELE I ŚWIĘTA NAKAZANEN**.

Zgodnie z decyzją Konferencji Episkopatu Polski, podjętą na 389. Zebraniu Plenarnym Konferencji Episkopatu Polski w Kalwarii Zebrzydowskiej w dniach 11-12 czerwca 2021 r., na podstawie kan. 93 Kodeksu Prawa Kanonicznego, z dniem 20 czerwca br. tj. od XII Niedzieli Zwykłej, odwołuję dyspensę od uczestnictwa we Mszy Świętej w niedziele i święta nakazane, udzieloną dnia 16 października 2020 r. w związku z pandemią Covid-19. W związku z tym, z głębi serca proszę wszystkich wiernych o powrót do świątyń i osobisty udział w liturgii Kościoła. Wszystkim wiernym udzielam pasterskiego błogosławieństwa i przypominam jednocześnie o przestrzeganiu aktualnych wskazań władz sanitarnych.

Abp Józef Górzyński

METROPOLITA WARMIŃSKI

Olsztyn, dnia 14 czerwca 2021 r.
