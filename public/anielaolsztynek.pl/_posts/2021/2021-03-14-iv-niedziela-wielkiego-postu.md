---
title: IV Niedziela Wielkiego Postu
date: 2021-03-14
---

> **J 3, 14-21**
>
> **Droga do światła**
>
> Wielki Post jest czasem, w którym uświadamiamy sobie, że Bóg nas miłuje, że daje nam najcenniejszy dar - swojego Syna, abyśmy mieli życie. Bóg pragnie, abyśmy mocno wierzyli w tę prawdę, żeby nikt z nas nie zginął. Biedny jest człowiek, który nie wierzy i odrzuca miłość Boga lub krąży po bezdrożach, bo w jego życiu panują ciemności, gubi się. Tymczasem wiara rozświetla nasze drogi, daje szczęscie, prawdziwą radość. Wielki Post jest właśnie taką drogą do światła. I my możemy nią podążać, jeśli staniemy w prawdzie o naszym życiu przed Bogiem i odsłonimy przed Nim nasze serce tak, jak Nikodem. Bóg nas kocha, więc pomoże nam swoją obecnością, da światło i życie.
>
> <span style="color: #666699;">Panie, Jezu, przychodzę do Ciebie jak Nikodem. Proszę, oświeć moje serce i wskaż mi drogę do przemiany mojego życia. </span>
>
> &nbsp;

- **Rekolekcje wielkopostne** w naszej parafii, które dziś rozpoczęliśmy, będą trwały do wtorku włącznie. W <u>poniedziałek i we wtorek</u> Msza Święta z nauką tylko o godzinie <u>17:00</u>. Pół godziny przed Mszą Świętą będzie wystawienie Najświętszego Sakramentu i okazja do indywidualnej adoracji. O godzinie <u>16:50</u> nowenna przed uroczystością Świętego Józefa. W tym czasie będzie możliwość skorzystania z sakramentu Spowiedzi Świętej. Rekolekcje wygłosi ksiądz Lucjan Świto – profesor nadzwyczajny UWM, doktor habilitowany nauk prawnych w zakresie prawa kanonicznego, kierownik Katedry Prawa Kanonicznego i Filozofii na Wydziale Teologii Uniwersytetu Warmińsko-Mazurskiego w Olsztynie, oficjał Metropolitalnego Sądu Archidiecezji Warmińskiej.
- W najbliższy piątek będziemy obchodzili **Uroczystość Świętego Józefa**. W tym dniu odmówimy litanię i akt poświęcenia się Św. Józefowi.
- Przypominam, że na półce z prasą są wyłożone ulotki, w których jest zawarta Litania do Świętego Józefa, modlitwy oraz warunki uzyskania odpustu w Roku Świętego Józefa.
- Jest wyłożony też **"Gość EXTRA"**, poświęcony w całości Świętemu Józefowi, w cenie 9 złotych.
- Do dzisiejszego numeru **"Gościa Niedzielnego"** jest dołączony magnesik z wizerunkiem Świętego Józefa - to będzie doskonała pamiątka Roku Świętego Józefa.
- **Wydawanie żywności** dla rodzin objętych pomocą w godzinach <u>11:00-12:30</u>.
