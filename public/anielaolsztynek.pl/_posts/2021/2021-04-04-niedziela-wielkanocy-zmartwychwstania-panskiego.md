---
title: Niedziela Wielkanocy Zmartwychwstania Pańskiego
date: 2021-04-04
---

> **J 20, 1-9**
>
> **Zobaczyć i uwierzyć**
>
> Nawet ludzie będący blisko Jezusa zapomnieli o Jego słowach, w których zapowiadał swoje zmartwychwstanie. Maria Magdalena przybyła do grobu z konkretnym zamiarem. Kiedy zobaczyła odsunięty kamień, wystraszyła się, że zabrano Pana. Następnie przybiegli apostołowie. Piotr wszedł do grobowca i zauważył leżące płótna. Z pewnością zaczął się zastanawiać nad tym, co mogło się stać, ale dopiero Jan, umiłowany uczeń, patrząc na nie z sercem przepełnionym wiarą, uwierzył w to, co po ludzku było nieprawdopodobne: Jezus zmartwychwstał! Zatem, aby poznać prawdę, nie wystarczą tylko zmysły i rozum, potrzebne są jeszcze wiara, pokora i miłość.
>
> <span style="color: #666699;">Panie, naucz mnie patrzeć tak, abym widział to, co naprawdę jest ważne. </span>
>
> &nbsp;

- W pierwszym dniu świąt Msze Święte jak w każdą niedzielę.
- W drugim dniu świąt Msze Święte o godzinie <u>9:00</u> i <u>11:00</u>, nie będzie Mszy Świętej o godzinie 17:00.
- W piątek odwiedziny chorych przed południem.
- **W najbliższy piątek post nie obowiązuje** (oktawa Wielkiej Nocy).
- W następną niedzielę wypada **Święto Miłosierdzia Bożego**.
