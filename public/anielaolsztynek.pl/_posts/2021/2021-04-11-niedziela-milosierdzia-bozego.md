---
title: Niedziela Miłosierdzia Bożego
date: 2021-04-11
---

> **J 20, 19-31**
>
> **Chrystus jest naszym pokojem**
>
> Jezus przynosi dar pokoju. Więcej, to On sam jest pokojem. Jego pokój jest głębszy, inny od tego, który daje świat, bo Chrystus przyszedł nas zbawić, przeszedł przez krzyż, śmierć i piekło. Pokój Jezusa jest doskonały, bo Jego źródłem są Jego rany. Ten pokój napełnia nas także w sakramencie pokuty, kiedy doświadczamy przebaczającej miłości Boga. Pokoju i miłosierdzia doświadcza Tomasz Apostoł, kiedy jest zaproszony do tego, aby włożyć ręce w rany Jezusa, niejako wejść w nie całym swoim życiem. "Unieś tutaj swój palec i zobacz moje ręce, podnieś też swoją rękę i włóż w mój bok. I przestań być niedowiarkiem, a bądź wierzącym". Uwierzmy i oddajmy się w pokorze Bogu, abyśmy i my zostali napełnieni Jego pokojem.
>
> <span style="color: #666699;">Panie Jezu, przeniknij moje serce darem Twojego pokoju i przebaczenia. Chcę być tym, który umie przebaczyć drugiemu człowiekowi. </span>
>
> &nbsp;

- Dzisiejszą **Niedzielą Miłosierdzia Bożego** rozpoczyna się **77 Tydzień Miłosierdzia**. Ofiary składane na tacę są przeznaczone na cele charytatywne.
- Dziękuję za ofiary złożone w ramach jałmużny wielkopostnej o łącznej kwocie 435 złotych. Tymi ofiarami wsparliśmy osoby najbardziej potrzebujące pomocy, zwłaszcza chore.
- Dziękuję też za wszystkie ofiary składane na potrzeby parafii: na tacę, na konto parafialne, czy bezpośrednio w kancelarii, także za te złożone przy okazji święcenia pokarmów.
- W związku z **I Komunią Świętą** spotkanie z rodzicami we wtorek o godzinie <u>17:30</u>. Sprawa jest pilna z powodu sytuacji pandemicznej. Obecność obowiązkowa.
- **Bierzmowanie** planowane jest na dzień 18 maja, na godzinę <u>16:00</u>.
- W środę Msza Święta o godzinie <u>8:00</u>.
- Otrzymaliśmy trochę maseczek jednorazowych od wojewody. Gdyby ktoś potrzebował, proszę zgłaszać się do kancelarii.
- W następną niedzielę rozpoczyna się **Tydzień Biblijny**.
- Dzień 14 kwietnia jest ustanowiony **Świętem Chrztu Polski**.
