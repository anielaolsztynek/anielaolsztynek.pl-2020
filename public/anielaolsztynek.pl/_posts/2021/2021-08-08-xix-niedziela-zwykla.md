---
title: XIX Niedziela zwykła
date: 2021-08-08
---

> **J 6, 41-51**
>
> **Eucharystia - sakrament Boga z nami**
>
> Jezus zapowiada Eucharystię. Nazywa siebie prawdziwym chlebem z nieba. A ten, kto wierzy w Chleb Życia, ma życie wieczne. Eucharystia dla nas, wierzących, jest obecnością Jezusa z nami aż do końca świata. Dlatego dzisiaj przypominamy sobie, jak ważne jest uczestnictwo we Mszy Świętej, jak potrzebna jest nam adoracja Najświętszego Sakramentu i praktykowanie tzw. nawiedzenia Najświętszego Sakramentu w ciągu dnia. Dla św. Jana Pawła II adoracja najświętszego Sakramentu była punktem odniesienia dla podejmowanych decyzji i czynów. Jezus tak bardzo nas kocha, że jest z nami obecny w Eucharystii. Daje nam siebie za pokarm. Pragnie, abyśmy mieli życie. Czy jest coś piękniejszego?
>
> <span style="color: #666699;">Benedykt XVI powiedział: "Kto karmi się Chrystusem, ten żyje dla Niego". Panie, proszę Cię o łaskę, aby te słowa odnosiły się do mnie. </span>
>
> &nbsp;

- Liturgiczna **Uroczystość Wniebowzięcia Najświętszej Maryi Panny** — Matki Bożej Zielnej — wypada w następną niedzielę, 15 sierpnia. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych.
- W tym dniu organizowane jest **Regionalne Święto Ziół** w skansenie. Msza Święta w kościele w skansenie o godzinie <u>12:30</u> też będzie połączona z poświęceniem ziół i kwiatów.
- W czwartek Msza Święta o godzinie <u>8:00</u>.
- **Próba chóru** przed uroczystością poświęcenia kościoła w następną niedzielę o godzinie <u>18:00</u>.
