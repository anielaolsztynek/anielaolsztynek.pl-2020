---
title: II Niedziela Adwentu
date: 2021-12-05
---

> **Łk 3, 1-6**
>
> **Adwentowe nawrócenie**
>
> Jest czas Adwentu, czas oczekiwania. Wykorzystajmy go dobrze, aby przygotować drogę Panu. Wyjdźmy na pustynię, aby się wyciszyć i modlić, i usłyszeć głos Boga. To trudne w codziennym życiu, ale spróbujmy znaleźć chwilę dla Pana. Pomódlmy się, przeczytajmy fragment Ewangelii i zastanówmy się nad naszym życiem, nabierzmy dystansu wobec problemów. Ustawmy na nowo naszą hierarchię wartości: Bóg i miłość, bliźni... Stańmy w prawdzie i zacznijmy pracować nad sobą. Niech pomoże nam w tym postawa Jana, człowieka wielkiej pokory, który wie, że najważniejszy jest Pan.
>
> <span style="color: #666699;"> Panie, pokaż mi, proszę, co w moim życiu wymaga uporządkowania, i wspieraj mnie w moim nawróceniu. </span>
>
> &nbsp;

- **Rekolekcje adwentowe** w naszej parafii, które dziś się rozpoczęły, będą trwały do wtorku włącznie. W poniedziałek i wtorek Msza Święta z nauką rekolekcyjną o godzinie <u>10:00</u> i <u>17:30</u>. Młodzież, w tym młodzież z klas VI, VII i VIII zapraszam przynajmniej raz w poniedziałek lub wtorek na godzinę <u>17:30</u>. **Spowiedź Święta** przed Mszą Św. i w czasie Mszy Św.
- Zgodnie z zapowiedzią dziś po Mszach Świętych przy wyjściu z kościoła będą zbierane ofiary na **Fundusz Pomocy Kościołowi na Wschodzie**.
- Dzieci, w tym dzieci pierwszokomunijne, zapraszam w środę na godzinę <u>17:00</u>. W tym dniu wypada uroczystość **Niepokalanego Poczęcia Najświętszej Marii Panny**. Dzieci pierwszokomunijne przynoszą w tym dniu ze sobą do poświęcenia medaliki z wizerunkiem Matki Boskiej Niepokalanie Poczętej.
- W dniu 8 grudnia kończymy ogłoszony przez papieża Franciszka Rok Świętego Józefa.
- Zgodnie z zapowiedzią na zakończenie tego roku przybędzie figura Świętego Józefa, która będzie umieszczona na filarze, naprzeciw figury Świętego Ambrożego. Jej poświęcenia dokonamy w następną niedzielę po Mszy Świętej o godzinie <u>9:00</u>. Po poświęceniu odmówimy litanię do Świętego Józefa i akt zawierzenia Świętemu Józefowi. Koszt tej figury to 8000 złotych. Indywidualnych wpłat na figurę wpłynęło 2200 złotych, na tacę w dniu 14 listopada na ten cel złożono 1780 złotych, na koncie parafialnym jest 900 złotych, co daje w sumie kwotę 4880 złotych. W związku z powyższym w następną niedzielę po Mszach Świętych będą zbierane dobrowolne ofiary do puszki na ten cel.
- **Msze Święte roratnie o Najświętszej Marii Pannie** w tym tygodniu w czwartek i piątek o godzinie <u>7:00</u>.
- Zachęcam do włączenia się w pomoc przedświąteczną osobom samotnym, starszym i chorym poprzez napełnienie siatki charytatywnej. Takie siatki można nabyć dzisiaj po Mszy Świętej. Te siatki wypełnione artykułami spożywczymi czy chemicznymi przyniesiemy z powrotem do zakrystii lub na plebanię do 15 grudnia.
- Można nabywać w zakrystii **świece wigilijne Caritas** po 5 złotych.
