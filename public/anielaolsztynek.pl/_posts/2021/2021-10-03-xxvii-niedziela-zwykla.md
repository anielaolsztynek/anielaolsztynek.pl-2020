---
title: XXVII Niedziela zwykła
date: 2021-10-03
---

> **Mk 10, 2-16**
>
> **Wielkość wierności**
>
> „Bóg stworzył ich mężczyzną i kobietą" - to słowa, które przypominają prawdę o związku małżeńskim i jego boskim pochodzeniu, o równości mężczyzny i kobiety oraz wierności. „Co Bóg złączył, człowiek niech nie rozdziela". Małżeństwo błogosławi sam Bóg. Małżeństwo to rzeczywistość duchowa, to sakrament. Zawierając związek małżeński, potrzeba dojrzałości i wiary. My jesteśmy słabi, ale oddawajmy nasze relacje Bogu - i nie tylko te małżeńskie - niech On przemienia je swoją miłością i wzmacnia nasze nadwątlone siły swoją mocą. On jest naszym Bogiem, a my Jego dziećmi.
> <span style="color: #666699;"> Jezu, proszę, bądź obecny we wszystkich moich relacjach z innymi. Powierzam Ci też wszystkie małżeństwa, a szczególnie te, które przeżywają kryzys. </span>
>
> &nbsp;

- Dziś pierwsza niedziela miesiąca - **niedziela Adoracji Najświętszego Sakramentu**.
- Zachęcam do **wspólnej modlitwy różańcowej** codziennie o godzinie <u>16:30</u>, w niedziele o godzinie <u>8:30</u>. Dzieci, w tym dzieci przygotowujące się do I Komunii Świętej obowiązkowo, zapraszam w środę. Młodzież i kandydatów do bierzmowania z klas VIII zapraszam w czwartek na godzinę <u>16:30</u>.
- W czwartek - 7 października - wypada liturgiczne **wspomnienie Matki Bożej Różańcowej**. Jest to **Święto Patronalne Kółek Różańcowych**. Zapraszam na wspólny różaniec i Mszę Świętą w intencji wszystkich członków Kółek Różańcowych.
- Dziękczynienie za dar beatyfikacji **księdza Kardynała Stefana Wyszyńskiego** odbędzie się w dniach 8-10 października w Bazylice Matki Bożej Gietrzwałdzkiej. Program tego Triduum Różańcowego na plakacie w gablocie.
- W następną niedzielę – w Dniu Papieskim – po Mszach Świętych, w ramach **Dzieła Nowego Tysiąclecia** będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
- Dziś **poświęcenie różańców** dzieci pierwszokomunijnych.
- Młodzież klas VI w ramach zapisów i przygotowania do bierzmowania zapraszam we wtorek na godzinę <u>16:30</u>.
- W minionym tygodniu odszedł do wieczności nasz parafianin śp. Jerzy Popielewski, lat 64. Wieczny odpoczynek racz zmarłemu dać, Panie.
