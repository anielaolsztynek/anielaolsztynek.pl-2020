---
title: XXIV Niedziela zwykła
date: 2021-09-12
---

> **Mk 8, 27-35**
>
> **Myśleć po Bożemu, a nie tylko po ludzku**
>
> Piotr wie, kim jest Jezus. "Ty jesteś Chrystusem" - mówi. Jednak ma własne wyobrażenie Mesjasza, który powinien wyzwolić Izraela spod władzy Rzymian. Ale to jest tylko ludzkie myślenie. Plan zbawienia jest inny: Mesjasz ma cierpieć i zostać zabity, ale zwycięży śmierć i zmartwychwstanie. On przyszedł, aby odkupić nasze grzechy. Przyjmijmy to z miłością, zamiast sprzeciwiać się zamysłom Bożym jak Piotr. Wiara bez dzieła męki, bez krzyża, nie jest wiarą chrześcijańską - pisał teolog Hans Urs von Balthasar. Starajmy się żyć tajemnicą męki Jezusa. Ona pokonuje nasz egoizm i daje wielkie owoce duchowe.
>
> <span style="color: #666699;"> Jezu, dziękuję Ci za dar krzyża. On pokonuje każde moje fałszywe wyobrażenie o Tobie, pokonuje mój egoizm. </span>
>
> &nbsp;

- Dziś **beatyfikacja sług Bożych: kardynała Stefana Wyszyńskiego i siostry Róży Czackiej**, w Świątyni Opatrzności Bożej w Warszawie. Zachęcam do obejrzenia transmisji z tej uroczystości. Nowym błogosławionym jest poświęcone specjalne wydanie "Gościa Niedzielnego" w cenie 10 zł. Natomiast w dzisiejszym numerze "Gościa Niedzielnego" jest artykuł poświęcony naszej uroczystości sprzed tygodnia.
- Dziś po Mszy Świętej o godzinie <u>11:00</u> spotkanie z rodzicami dzieci, które w tym roku szkolnym **przygotowują się do I Komunii Świętej**.
- Tradycyjnie w niedziele po Mszach Świętych **będą rozdawane dzieciom obrazki nawiązujące do Ewangelii**. Dzieci przygotowujące się w tym roku szkolnym do I Komunii Świętej, jak również dzieci z klas drugich, zbierają obrazki obowiązkowo.
- W następną niedzielę - 19 września - na terenie naszej parafii, w skansenie, odbędą się po raz dziesiąty **Dożynki Wojewódzkie**, które rozpoczną się o godzinie <u>12:00</u> Mszą Świętą pod przewodnictwem Księdza Arcybiskupa Józefa Górzyńskiego Metropolity Warmińskiego. W związku z powyższym, w następną niedzielę nie będzie Mszy Świętej o godzinie <u>11:00</u> w naszym kościele.
- Zachęcam do nabywania książki wydanej z okazji 25-lecia naszej parafii i poświęcenia kościoła, w cenie 30 złotych - to przy okazji cegiełka na pokrycie kosztów związanych z organizacją tej uroczystości.
- Przy wyjściu głównym z kościoła są wyłożone książki z liturgią poświęcenia kościoła, które można zabrać na pamiątkę uroczystości. Wewnątrz są magnesiki z naszym kościołem.
- Młodzież klas VIII, **przygotowującą się w tym roku szkolnym do bierzmowania**, zapraszam w czwartek na godzinę <u>17:00</u>. Po Mszy Świętej będzie spotkanie. Proszę zabrać ze sobą indeksy.
- W poniedziałek i wtorek Mszy Świętej w naszym kościele nie będzie.
