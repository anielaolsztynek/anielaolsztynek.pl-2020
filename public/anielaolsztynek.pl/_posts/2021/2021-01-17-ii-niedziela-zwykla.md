---
title: II Niedziela zwykła
date: 2021-01-17
---

> **J 1, 35-42**
>
> **Jezus chce się z nami spotkać**
>
> "Czego szukacie?". Dzisiaj to pytanie Jezusa skierowane jest szczególnie do mnie. Pan przechodzi obok mnie i pyta: Czy chcesz spotkać się ze Mną? Dzisiaj Jezus chce się ze mną spotkać. Chce uczynić lepszym moje życie. Jednocześnie pragnie, by mój wybór był dobrowolny, świadomy. Dzięki temu moja relacja z Nim stanie się osobowa, głęboka. Abraham Joshua Heschel, żydowski myśliciel i teolog głębi, uważał, że cała Biblia jest zapisem tej prawdy, iż Bóg szuka człowieka. Jednak, czy ja pozwalam się Bogu odnaleźć i czy umiem odpowiedzieć na pytanie Jezusa całym swoim życiem? Święty Jan od Krzyża modlił się: "O Boże mój, któż Cię nie znajdzie według swej woli i pragnienia, gdy Cię szuka z czystą i pełną prostoty miłością? Wszak Ty sam ukazujesz się pierwszy i wychodzisz na spotkanie tych, którzy Cię szukają!".
>
> <span style="color: #666699;">Panie Jezu, każdego dnia pragnę spotykać się z Tobą - moim Mesjaszem. </span>
>
> &nbsp;

- Jutro - 18 stycznia - rozpoczyna się **Tydzień Modlitw o Jedność Chrześcijan**.
- Dzisiejsze ofiary składane na tacę są przeznaczone na potrzeby **Wyższego Seminarium Duchownego “Hosianum” w Olsztynie**. Bóg zapłać.
- W związku z tym, że zasadniczo zakończyłem odwiedziny rodzin, które wyraziły chęć spotkania w ramach tzw. **kolędy**, pragnę wyrazić szczerą i głęboką wdzięczność za dar tych spotkań, za każdy gest życzliwości i otwartości oraz za wszystkie ofiary. Odwiedziłem około 120 rodzin. Gdyby ktoś wyrażał jeszcze chęć takiego spotkania, można zgłaszać się w najbliższym czasie, zwłaszcza, że kilka rodzin w tym tygodniu będę jeszcze odwiedzał.
- Następna niedziela jest ogłoszona w naszej Archidiecezji **"Dniem Solidarności z Chorwacją"**, która ucierpiała na skutek trzęsienia ziemi. Po Mszach Swiętych w tym dniu będą zbierane datki do puszek jako pomoc dla ofiar tej tragedii.
- W czwartek Msza Święta o godzinie <u>8:00</u>.


