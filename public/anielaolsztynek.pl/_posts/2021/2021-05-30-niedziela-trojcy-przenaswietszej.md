---
title: Niedziela Trójcy Przenajświętszej
date: 2021-05-30
---

> **Mt 28, 16-20**
>
> **W imię Ojca i Syna, i Ducha Świętego**
>
> Piękny i głęboki jest znak krzyża kreślony przez matkę lub ojca na czole syna lub córki, któremu towarzyszą słowa: "Niech Cię Bóg prowadzi". I przywodzą na myśl właśnie Trójcę Świętą. Tajemnica Trójcy Świętej jest dla nas wezwaniem i zadaniem, abyśmy uczyli się właściwie budować naszą więź z Bogiem, a także nasze wzajemne więzi i relacje. Błogosławiony Stefan Wyszyński często mówił, że nasze życie wspólnotowe, społeczne powinno być odbiciem życia wewnętrznego Trójcy Przenajświętszej. Wypełnione miłością, więzią, jednością i pokojem.
>
> <span style="color: #666699;">Chwała Tobie, Trójco Przenajświętsza! Chwała Ojcu i Synowi, i Duchowi Świętemu!</span>
>
> &nbsp;

- W najbliższy czwartek wypada **Uroczystość Najświętszego Ciała i Krwi Chrystusa**. Procesja eucharystyczna w **Boże Ciało** odbędzie się w sposób tradycyjny, bez limitu osób. Msze Święte w tym dniu będą w naszym kościele według porządku niedzielnego. Po Mszy Świętej o godzinie <u>11:00</u>, idąc w procesji z Najświętszym Sakramentem, udamy się do czterech ołtarzy, które proszę wykonać w uzgodnionych miejscach:

  - <u>I</u> ołtarz przy skrzyżowaniu ulic Akacjowej i Świerkowej,
  - <u>II</u> ołtarz przy rozwidleniu ulicy Sportowej,
  - <u>III</u> ołtarz przy skrzyżowaniu ulic Leśnej i Wiśniowej,
  - <u>IV</u> ołtarz na parkingu przy ulicy Wrzosowej.

  Przy ostatnim ołtarzu zaśpiewamy dziękczynne Te Deum i tam zakończymy procesję. Brzózki będą dowiezione do wszystkich ołtarzy w środę (za co z góry dziękuję Nadleśnictwu Olsztynek). Zapraszam do udziału w procesji służbę liturgiczną, strażaków, panie z Kółek Różańcowych w miarę możliwości, chętnych panów do niesienia chorągwi, także dziewczynki pierwszokomunijne i wszystkie chętne dziewczynki do sypania kwiatków w czasie procesji eucharystycznej. Proszę mamy tych dziewczynek o pomoc w przygotowaniu koszyczków i kwiatów. Chłopców pierwszokomunijnych również zapraszam w albach do udziału w procesji - do niesienia poduszek z emblematami religijnymi. Przypominam, że w czasie procesji uczestnicy mają obowiązek zachowania odległości między sobą nie mniej niż 1,5 metra lub są zobowiązani nosić maseczki.

- W poniedziałek ostatnie w tym roku nabożeństwo majowe.
- We wtorek rozpoczyna się czerwiec - miesiąc poświęcony czci **Najświętszego Serca Pana Jezusa**. Codziennie po Mszy Świętej będziemy odmawiali Litanię do Najświętszego Serca Pana Jezusa.
- We wtorek wypada **Dzień Dziecka**. Z okazji tego dnia życzę wszystkim dzieciom pięknego dzieciństwa, wiele radości i uśmiechów, zdrowia, wytrwałości w nauce (zwłaszcza w tym trudnym czasie) i Bożego błogosławieństwa.
- W tym tygodniu wypada **I czwartek, I piątek** i **I sobota** czerwca. W piątek przed południem odwiedziny chorych.
- **Próby dla dzieci przed I Komunią Świętą** (która odbędzie się 13 czerwca), w poniedziałek i wtorek o godzinie <u>17:45</u>.
- Jest do nabycia nowy numer "Gościa Niedzielnego".
- W minionym tygodniu odeszła do wieczności nasza parafianka śp. Krystyna Stawicka, lat 80. Wieczny odpoczynek racz zmarłej dać, Panie.
