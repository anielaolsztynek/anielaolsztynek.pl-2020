---
title: V Niedziela Wielkiego Postu
date: 2021-03-21
---

> **J 12, 20-33**
>
> **Radykalizm życia chrześcijańskiego**
>
> "Jeśli ziarno pszenicy wrzucone w ziemię nie obumrze, pozostanie tam samo; jeśli zaś obumrze, przynosi obfity plon". Jezus przyszedł, aby zasiać w ludzkości ziarna życia Bożego. Wymaga to wielkiego radykalizmu, bo ekonomia Boga jest inna: aby żyć, trzeba umrzeć; aby zyskać, trzeba stracić. "Ten, kto kocha swoje życie, straci je; ten zaś, kto nie przecenia swojego życia na tym świecie, zachowa je na życie wieczne". Trzeba więc zrezygnować z siebie i podążać za Jezusem. Znakiem prawdziwego życia jest krzyż Chrystusa, który głośno woła do naszych sumień i serc. To jest owa "godzina Jezusa". Słowo "krzyż', wypowiedziane do człowieka naszych czasów, niesie ocalenie. Czy potrafię usłyszeć ten głos, kiedy każdego dnia patrzę na krzyż Chrystusa zawieszony na ścianie mojego mieszkania?
>
> <span style="color: #666699;">Panie, Jezu, dziękuję Ci, Ty dajesz mi prawdziwe życie, dajesz mi ocalenie. </span>
>
> &nbsp;

- W minionym tygodniu przeżyliśmy parafialne **Rekolekcje wielkopostne**. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
- Zachęcam do słuchania nauk rekolekcyjnych transmitowanych przez środki masowego przekazu.
- W najbliższy czwartek - 25 marca - wypada liturgiczna uroczystość **Zwiastowania Pańskiego**.
- Serdecznie zapraszam na ostatnią w tym roku **Drogę Krzyżową** w piątek o godzinie <u>16:30</u>, w intencji rodzin z naszej parafii.
- Już za tydzień **Niedziela Palmowa** – Niedziela Męki Pańskiej. Podczas wszystkich Mszy Świętych błogosławieństwo palm.
- Msza Święta o godzinie <u>11:00</u> w Niedzielę Palmową, podobnie jak dziś, będzie transmitowana przez facebooka i youtube'a. Będzie też transmitowana z naszego kościoła Droga Krzyżowa w najbliższy piątek o godzinie <u>16:30</u>, podobnie jak Triduum Paschalne i Msza Święta Wielkanocna.
- Ofiary zbierane na tacę w Niedzielę Palmową będą przeznaczone na zakup kwiatów do **Grobu Pańskiego**.
- W poniedziałek i środę Msza Święta o godzinie <u>8:00</u>.
- W minionym tygodniu odszedł do wieczności nasz parafianin śp. Edmund Chodubski, lat 91. Wieczny odpoczynek racz zmarłemu dać, Panie.
