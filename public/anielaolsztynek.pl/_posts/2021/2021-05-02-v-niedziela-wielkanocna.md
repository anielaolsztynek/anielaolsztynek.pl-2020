---
title: V Niedziela Wielkanocna
date: 2021-05-02
---

> **J 15, 1-8**
>
> **Zakorzenienie w Jezusie**
>
> Nie chcemy być sami. Każdego dnia szukamy oparcia, poczucia bezpieczeństwa. I dzisiaj Jezus oznajmia nam, że nie jesteśmy sami, jesteśmy gałązkami krzewu winorośli, którym jest On sam. Co więcej, Jezus chce, abyśmy w Nim trwali, w Nim byli zakorzenieni, bo tylko wtedy przyniesiemy owoc. Troszczy się o nas. Trwanie w Nim jest źródłem prawdziwej radości, która oddziałuje także na innych. Ta jedność z Jezusem jest dla nas najcenniejszym darem. Tu nie ma miejsca na połowiczność. Jezus, kiedy mówi, "beze Mnie nic nie możecie uczynić", zaprasza nas, abyśmy byli Jego uczniami. On pragnie, byśmy trwali w Nim. Czyż to nie jest najlepsza nowina?
>
> <span style="color: #666699;">Jezu, pragnę być zakorzeniony w Tobie. Proszę, bądź ze mną. Nie zostawiaj mnie nigdy samego. </span>
>
> &nbsp;

- Dziś **I niedziela miesiąca**, niedziela adoracji Najświętszego Sakramentu.
- Liturgiczna **Uroczystość Najświętszej Marii Panny Królowej Polski** wypada jutro, 3 maja. Msza Święta jutro o godzinie <u>10:00</u>.
- W tym tygodniu wypada **I czwartek i I piątek** maja. W piątek odwiedziny chorych przed południem.
- Młodzież przygotowującą się do sakramentu **bierzmowania** zapraszam w środę na Mszę Świętą i nabożeństwo majowe. Po nabożeństwie spotkanie.
- W związku z uroczystością **I Komunii Świętej** w naszej parafii w następną niedzielę - 9 maja o godzinie <u>11:00</u> - zwracam się do wszystkich, którzy nie są gośćmi dzieci pierwszokomunijnych, aby przyszli na Mszę Świętą w tym dniu o godzinie <u>9:00</u>, <u>13:30</u> lub <u>17:00</u>. W tym dniu jest dodatkowa Msza Święta o godzinie <u>13:30</u>.
- **Spowiedź Święta** dla dzieci pierwszokomunijnych, dla ich rodziców i rodzin będzie w sobotę, 8 maja o godzinie <u>10:00</u>.
- W sobotę wypada liturgiczna **Uroczystość ku czci Świętego Stanisława**, Biskupa i Męczennika, głównego Patrona Polski.
- W sobotę Msza Święta połączona ze ślubem o godzinie <u>16:00</u>.
- Próby dla dzieci przed I Komunią Świętą w tym tygodniu we wtorek i czwartek o godzinie <u>17:45</u>.
- Serdecznie zachęcam i zapraszam do udziału w **nabożeństwie majowym**, codziennie bezpośrednio po Mszy Świętej o godzinie <u>17:00</u>.
- Bóg zapłać za wszystkie ofiary przekazywane na utrzymanie parafii.
