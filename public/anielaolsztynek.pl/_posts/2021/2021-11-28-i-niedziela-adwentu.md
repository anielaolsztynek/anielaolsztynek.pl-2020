---
title: I niedziela Adwentu
date: 2021-11-28
---

> **Łk 21, 25-28, 34-36**
>
> **Nasza adwentowa gotowość**
>
> Jezus opisuje swoje drugie przyjście na ziemię. Zjawiska, jakie będą temu towarzyszyć, wywołują strach i przerażenie, ale On nie chce napełniać naszych serc strachem. Jego powtórne przyjście to wypełnienie danej nam obietnicy, dopełnienie odkupienia. Bóg nas kocha, jest miłosierny. Zatem oczekujmy Pana z odwagą i nadzieją. Wypełniajmy przykazania dane nam przez Boga, a będziemy gotowi na spotkanie z Nim, kiedy przyjdzie z całą swoją mocą i chwałą.
>
> <span style="color: #666699;"> Panie Jezu, dziękuję Ci za czas Adwentu i wyznaję, że pragnę Cię całym moim życiem i sercem. </span>
>
> &nbsp;

- Dziś rozpoczął się **Adwent**, który jest czasem radosnego oczekiwania na Boże Narodzenie. Niech to będzie dla nas czas religijnej refleksji, modlitwy i przygotowania na przyjście Pana.
- Naszemu przygotowaniu do nadchodzących Świąt mają pomóc **rekolekcje adwentowe** – poprzez Słowo Boże, Sakrament Pokuty i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, a więc za tydzień i wygłosi je Ks. Rusłan Demczuk z Ukrainy.
- W tym tygodniu wypada ****I czwartek, I piątek i I sobota grudnia. W piątek przed południem odwiedziny chorych. Proszę też zgłaszać te osoby, które chciałyby przyjąć sakramenty przed świętami, a nie mogą przyjść do kościoła.
- Serdecznie zapraszam i zachęcam do udziału w Adwencie w **Mszach Świętych roratnich o Najświętszej Marii Pannie**, które będą w tym tygodniu w poniedziałek i czwartek o godzinie <u>7:00</u> i w środę o godzinie <u>17:00</u>. Dzieci zapraszam z lampionami w środę, dzieci przygotowujące się do I Komunii Św. obowiązkowo, tak samo młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w środę odbędzie się konkurs tych lampionów.
- W następną, II niedzielę Adwentu, tradycyjnie po Mszach Świętych będą zbierane dobrowolne ofiary na **Fundusz Pomocy Kościołowi na Wschodzie**.
- Można już nabywać **świece Caritas** na stół wigilijny - cena 5 złotych.
- Podobnie jak w latach ubiegłych będą organizowane paczki przede wszystkim dla osób samotnych, starszych i chorych. Każdy może włączyć się w to dzieło poprzez napełnienie siatki charytatywnej. Takie siatki będą rozprowadzane za tydzień. Te siatki wypełnimy w domu artykułami spożywczymi i chemicznymi i przyniesiemy je z powrotem do zakrystii lub na plebanię do 15 grudnia.
- Bardzo proszę, aby te osoby, które w latach ubiegłych roznosiły opłatki, zgłosiły się po odbiór opłatków i kalendarzy, w których są umieszczone zdjęcia z uroczystości poświęcenia kościoła. Postarajmy się, zachowując środki ostrożności, aby opłatki dotarły do wszystkich mieszkań.
- Do dzisiejszego numeru „Gościa Niedzielnego” jest dołączony kalendarz ścienny.
- W poniedziałek i czwartek Msza Św. o godzinie <u>7:00</u>.
- W minionym tygodniu odeszli do wieczności: śp. Władysław Luberacki, lat 66 oraz śp. Krzysztof Kośnik, lat 40, związany i życzliwy dla naszej parafii. Wieczny odpoczynek racz zmarłym dać, Panie.
- W najbliższy wtorek – 30 listopada – obchodzimy liturgiczną **Uroczystość Świętego Andrzeja Apostoła** – głównego patrona Archidiecezji Warmińskiej.
