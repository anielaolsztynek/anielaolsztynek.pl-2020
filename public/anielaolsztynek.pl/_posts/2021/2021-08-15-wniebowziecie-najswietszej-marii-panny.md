---
title: Wniebowzięcie Najświętszej Marii Panny
date: 2021-08-15
---

> **Łk 1, 39-56**
>
> **Uwielbiać Boga z Maryją**
>
> Co to oznacza? To znaczy uwielbiać Boga słowem i życiem tak jak Maryja. Każde nasze spotkanie z Bogiem, każdą naszą modlitwę zaczynajmy więc od uwielbienia Boga w Jego dziełach. Uwielbiajmy Go za Jego obecność. Dziękujmy za to, czego doświadczamy, za Jego niepojętą miłość, którą nas obdarza, za dobro. Z miłością przyjmijmy Jego plan na nasze życie, zaufajmy Mu, żyjmy blisko Niego. Niech napełnia nas swoją mocą, abyśmy mogli pokonać nasze trudności w życiu codziennym. I z radością służmy bliźniemu. A wszystko na chwałę Boga.
>
> <span style="color: #666699;">Matko Boża, proszę, weź mnie za rękę, bym z Tobą szedł drogą prowadzącą do naszego Ojca. </span>
>
> &nbsp;

- Dzisiejsza uroczystość w tradycji ludowej to **święto Matki Bożej Zielnej**. Dziś jest organizowane **Regionalne Święto Ziół** w skansenie. Msza Święta w kościele w skansenie o godzinie <u>12:30</u>, połączona z poświęceniem ziół i kwiatów.
- Za dwa tygodnie w niedzielę rozpoczną się w naszej parafii rekolekcje - dni skupienia w ramach duchowego przygotowania do uroczystości poświęcenia kościoła i obchodów 25-lecia istnienia naszej parafii. Będzie okazja do skorzystania z sakramentu Spowiedzi Świętej.
- W związku z przygotowaniami do powyższej uroczystości parafialnej, zwracam się z serdeczną prośbą do chętnych osób o upieczenie ciasta, a w tym tygodniu o zadeklarowanie tego, w celu informacji, ilu ciast możemy się spodziewać.
- Składam serdeczne podziękowania Panu Stanisławowi i Panu Adamowi za oczyszczenie drzwi głównych do kościoła od strony zewnętrznej, które po niedzieli będą zakonserwowane odpowiednim podkładem i polakierowane na nowo. To ogrom pracy przez cały miniony tydzień. Bóg zapłać.
- Ww wtorek Msza Święta o godzinie <u>8:00</u>.
- **Próba chóru** przed uroczystością poświęcenia kościoła dziś o godzinie <u>18:00</u>.
