---
title: XVII Niedziela zwykła
date: 2021-07-25
---

> **J 6, 1-15**
>
> **Jezus - beztroski Rozrzutnik**
>
> Jezus pokazuje nam, jak bardzo bliski jest Mu człowiek. Cud rozmnożenia chleba, którego dokonuje, jest objawieniem Jego łaski wobec ludzi. Jego miłość nie ma granic. Dzisiejsza Ewangelia zachęca do zastanowienia się nad tym, czego Jezus dokonał dla nas, czym nas obdarzył i co wciąż nam daje... Na pewno daje nam siebie. Hans Urs von Balthasar napisał, że Jezus działa jak beztroski Rozrzutnik, ale jednocześnie nie pozwala, aby coś się zmarnowało. Każe zebrać resztki, aby uczniowie i Kościół mieli zasoby pokarmu dla wszystkich potrzebujących. Nie możemy zmarnować daru, który otrzymujemy od Boga. Nie możemy zmarnować dobra i miłości.
>
> <span style="color: #666699;">Jezu, naucz mnie dzielić się z innymi tym, co od Ciebie otrzymuję. </span>
>
> &nbsp;

- Dzisiejsza niedziela jest ogłoszona przez papieża Franciszka **I Światowym Dniem Dziadków i Osób Starszych**.
- Dziś po Mszach Świętych z okazji **święta Świętego Krzysztofa** – patrona podróżnych i kierowców, będzie poświęcenie pojazdów.
- Niedziela 25 lipca jest też ogłoszona jako **dzień solidarności z poszkodowanymi w powodziach i nawałnicach**. Po Mszach Świętych przy wyjściu z kościoła będą zbierane dobrowolne ofiary z okazji poświęcenia pojazdów (z przeznaczeniem na misje) i jednocześnie dla dotkniętych powodziami czy nawałnicami. Ofiary zostaną podzielone na te dwa cele.
- **38 Warmińska Pielgrzymka Piesza na Jasną Górę** wyrusza w najbliższą sobotę - 31 lipca - z Gietrzwałdu.
- Zmiana tajemnic różańcowych w następną niedzielę o godzinie <u>8:30</u>, a adoracja Najświętszego Sakramentu na koniec Mszy Świętej o godzinie <u>9:00</u> i <u>11:00</u>.
- W poniedziałek i czwartek Msze Święte o godzinie <u>8:00</u>.
- Osoby, które wyraziły chęć udziału w jednodniowej pielgrzymce po Warmii, a wyjazd został odwołany z powodu małej liczby uczestników, mogą dołączyć do grupy z parafii Kozłowo,wyjeżdżającej na pielgrzymkę 7 sierpnia. Autokar byłby w tym dniu przy naszym kościele o godzinie <u>9:00</u>
