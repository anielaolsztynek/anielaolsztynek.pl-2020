---
title: XXIII Niedziela zwykła
date: 2021-09-05
---

> **Mk 7, 31-37**
>
> **Effatha**
>
> Słowa "otwórz się" skierowane do głuchoniemego odnoszą się nie tylko do cielesnego uzdrowienia, one oznaczają też otwarcie się tego człowieka na działanie łaski. My też potrzebujemy otwarcia się na działanie łaski, słowa Bożego i Bożej miłości, byśmy doświadczyli uzdrowienia, by Pan w nas działał i zmieniał nasze życie. Potrzebujemy też otwarcia się na drugiego człowieka, aby chcieć go poznać, mieć dla niego czas na zwykłą rozmowę, na podzielenie się z nim Dobrą Nowiną czy pomoc mu. Człowiek jest istotą społeczną. Potrzebujemy innych, to nasza podstawowa potrzeba. Nie zapominajmy, że Jezus przyszedł na ziemię, by nawiązać kontakt z człowiekiem.
>
> <span style="color: #666699;"> Panie, otwórz mnie, abym słyszał Twoje słowo i dzielił się nim z innymi. </span>
>
> &nbsp;

- Pragnę wyrazić raz jeszcze wdzięczność wobec tych wszystkich, którzy okazali wiele zaangażowania i szczerą pomoc przy organizacji wczorajszej uroczystości, zarówno w kościele, jak i podczas poczęstunku w ogrodzie i w pomieszczeniu byłej kaplicy. Dziekuję za wszystkie ofiary składane na organizację tej uroczystości, za dary ołtarza ofiarowane parafii, tj.: puszka - dar Urzędu Miasta, kielich - dar SHP, gong - dar Kółek Różańcowych, mszał - dar oświaty olsztyneckiej, ornaty - dary rodziny z Ostródy i z Olsztynka. Dziękuję Paniom za upieczenie ciast, członkom stowarzyszenia "Wspólnie dla Olsztynka" i "Aktywna Gmina" za wypielenie posesji.
- Dziękuję **księdzu Rusłanowi z Ukrainy** za obecność w dniu wczorajszym i dzisiejszym, za Słowo Boże. Ksiądz Rusłan prosi o wsparcie, zwłaszcza, że przed miesiącem zmienił parafię i ma do wykończenia nowy kościół.
- Dziś odbywają się uroczystości odpustowe w **144 rocznicę Objawień Najświętszej Marii Panny w Gietrzwałdzie** oraz **55 Dożynki Archidiecezjalne**.
- **Pielgrzymka piesza z Olsztynka do Gietrzwałdu** w najbliższą sobotę - 11 września. Wyjście o godzinie <u>8:00</u> spod kościoła Najświętszego Serca Pana Jezusa.
- Za dwa tygodnie - 19 września - odbędą się **Dożynki Wojewódzkie w Skansenie** o godzinie <u>12:00</u>. W związku z tym, w tym dniu nie będzie Mszy Świętej o godzinie 11:00 w naszym kościele.
- W następną niedzielę - 12 września - w Światyni Opatrzności Bożej o godzinie <u>12:00</u> odbędzie się **beatyfikacja kardynała Stefana Wyszyńskiego i siostry Róży Czackiej**, późniejszej Matki Elżbiety. Uroczystość będzie transmitowana w telewizji.
- **Poświęcenie tornistrów uczniów I klasy** dziś pod koniec Mszy Świętej o godzinie <u>11:00</u>.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, w następną niedzielę po Mszy Świętej o godzinie <u>11:00</u>. Rodzice zgłaszają swoje dzieci do przyjęcia tego sakramentu.
- Przy wyjściu głównym z kościoła są wyłożone książki z liturgią poświęcenia kościoła. Można je wziąć. Wewnątrz powinny być magnesiki z naszym kościołem. Jeśli nie ma, to można się zgłosić do mnie.
