---
title: III Niedziela Wielkanocna
date: 2021-04-18
---

> **Łk 24, 35-48**
>
> **Chrystus jest realny**
>
> Przedziwne. Uczniowie wpadają w popłoch, gdy Jezus staje pośród nich, bo się im wydaje, że widzą ducha. Jezus, by ich uspokoić, pokazuje swoje ręce i nogi, a następnie spożywa z nimi pieczoną rybę. W tych czynach przekazuje prawdę, że wszystko, co mówił do nich wcześniej, wypełniło się przez Jego śmierć i zmartwychwstanie. I ta prawda staje się najważniejszym aspektem świadectwa uczniów. Mają iść do świata i głosić, że Chrystus został ukrzyżowany i zmartwychwstał. To ma być także nasze świadectwo. Prawda o śmierci i zmartwychwstaniu Jezusa jest treścią chrześcijańskiego życia. Chrystus obecny w historii świata, w historii naszego życia, to nie mit. Chrystus jest realny.
>
> <span style="color: #666699;">Jezu, wierzę z całego serca, że jesteś Panem dziejów, że jesteś tu i teraz ze mną. </span>
>
> &nbsp;

- Dzisiejszą niedzielą rozpoczyna się **XIII Tydzień Biblijny** pod hasłem: "Zgromadzeni na świętej Wieczerzy".
- W związku z **I Komunią Świętą** jutro o godzinie <u>17:30</u> spotkanie z rodzicami dzieci pierwszokomunijnych. Po spotkaniu z rodzicami próba z dziećmi przystępującymi do I Komunii Świętej. Druga próba z dziećmi w tym tygodniu w czwartek o godzinie <u>17:30</u>.
- W tym roku **I Komunia Święta** odbędzie się w dwóch terminach: 9 maja i 13 czerwca. Tak zadecydowali rodzice.
- Na półce z prasą są wyłożone broszurki na temat jak chronić dziecko przed zagrożeniami ze strony technologii i ideologii.
