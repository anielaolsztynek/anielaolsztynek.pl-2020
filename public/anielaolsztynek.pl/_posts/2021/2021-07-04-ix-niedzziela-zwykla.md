---
title: XIV Niedziela zwykła
date: 2021-07-04
---

> **Mk 6, 1-6**
>
> **Mieć oczy wiary**
>
> Najtrudniej być świadkiem wiary u najbliższych, w gronie przyjaciół. Kiedy wokół nas brakuje zaufania i zwierzenia Bogu, a ludzie kierują się jedynie własną mądrością, doświadczamy sytuacji Nazaretu. Dopóki człowiek zamyka się na prawdę, na obecność Boga w swoim życiu, nie jest możliwa jakakolwiek przemiana, wewnętrzne uzdrowienie. To grzech niedowiarstwa nie pozwala postepować w wierze. Święty Augustyn w jednym ze swoich kazań mówił o oczach serca i oczach wiary. Podkreślał, że oczy wiary są lepsze, silniejsze niż wzrok cielesny.
>
> <span style="color: #666699;">Panie Jezu, przyznaję, że często patrzę jedynie cielesnym wzrokiem. Naucz mnie patrzenia oczami wiary, one nigdy mnie nie zawiodą. </span>
>
> &nbsp;

- 1 lipca minęła 25 rocznica powstania naszej parafii. Uroczyście tę rocznicę będziemy obchodzili w dniu **Poświęcenia Kościoła**, a więc 4 września o godzinie <u>11:00</u>. Natomiast w środę - 7 lipca - wypada 25 rocznica pierwszej Mszy Świetej odprawionej w kaplicy.
- **28 Warmińska Piesza Pielgrzymka na Jasną Górę** wyrusza 31 lipca z Gietrzwałdu. Zapisy do 18 lipca. Informacje i plakat w gablocie.
- W dzisiejszym "Gościu Niedzielnym" m. in. o Europie według Schumana - Ojca Zjednoczonej Europy, przyszłego błogosławionego.
- W minionym tygodniu odeszła do wieczności, zamieszkująca od pewnego czasu w naszej parafii, śp. Janina Kwiatkowska, lat 93. Pogrzeb jutro o goddzinie <u>11:00</u>. W związku z tym jutro nie będzie Mszy Świętej o godzinie 17:00. Wieczny odpoczynek racz zmarłej dać, Panie...
