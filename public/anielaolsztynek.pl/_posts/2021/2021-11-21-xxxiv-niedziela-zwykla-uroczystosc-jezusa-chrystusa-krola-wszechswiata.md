---
title: XXXIV Niedziela zwykła - uroczystość Jezusa Chrystusa Króla Wszechświata
date: 2021-11-21
---

> **J 18, 33b-37**
>
> **Chrystus Król Wszechświata i serc ludzkich**
>
> Królestwo Chrystusa nie jest z tego świata. Ono jest dalekie od wojen, nienawiści, egoizmu. Jezus przyszedł dać świadectwo prawdzie, królować w naszych sercach, abyśmy codzienność wypełniali miłością, pokojem, sprawiedliwością i prawdą. On chce, abyśmy przeżywali Jego królowanie przez dar z siebie samych wobec innych, przez ofiarność. Abyśmy żyli wiarą, nadzieją i miłością, abyśmy żyli Jego Ewangelią. Czy pamiętamy o tym, podejmując ważne życiowe decyzje? Czy Chrystus króluje w naszym życiu?
>
> <span style="color: #666699;"> Panie, pomóż mi, abym każdego dnia z odwagą głosił Twoje królowanie. Naucz mnie, jak dać świadectwo prawdzie. </span>
>
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego "Hosianum" w Olsztynie**.
- Dziś po Mszy Świętej o godzinie <u>9:00</u> na zakończenie roku kościelnego będzie wystawienie Najświętszego Sakramentu, akt poświęcenia rodzaju ludzkiego Jezusowi Chrystusowi Królowi Wszechświata i Litania do Chrystusa Króla.
- Od następnej niedzieli rozpoczyna się **Adwent** - okres przygotowania do Narodzenia Pańskiego.
- **Rekolekcje Adwentowe** za dwa tygodnie.
- **Opłatki na stół wigilijny** będą roznoszone tradycyjnie do wszystkich mieszkań w parafii. Można nabyć je też osobiście w kancelarii. Ofiary składane przy tej okazji będą przeznaczone na ogrzewanie kościoła.
- We wtorek Msza Święta o godzinie <u>8:00</u>.
