---
title: VI Niedziela zwykła
date: 2021-02-14
---

> **Mk 1, 40-45**
>
> **Miłość nade wszystko**
>
> W Starym Przymierzu człowiek trędowaty był wykluczany ze społeczeństwa ze względu na swoją chorobę. Tymczasem Jezus czynił inaczej. Pozwolił trędowatemu podejść do siebie. Sam go też dotykał. Postępując tak, wskazał nam kierunek, w jakim mamy iść. Pokazał, że nie tylko wiara, ale także miłość czynna powinna być obecna w naszym życiu. Jakże wielu ludzi szuka dziś dotknięcia przepełnionego miłością. Jak wiele jest do zrobienia.
>
> <span style="color: #666699;">Panie Jezu, pragnę być narzędziem Twojej miłości. Niech moje życie będzie przepełnione Twoją Ewangelią i miłością do drugiego człowieka. </span>
>
> &nbsp;

- W tym tygodniu **Środą Popielcową** rozpoczyna się **Wielki Post** – okres 40 dni przygotowania do największych świąt chrześcijańskich – Świąt Paschalnych. W tym dniu tradycyjnie nastąpi posypanie głów popiołem na znak pokuty. Msze Święte w tym dniu o godzinie <u>10:00</u> i <u>17:00</u>. Przypominam, że w Środę Popielcową obowiązuje post ścisły.
- Zachęcam do udziału w nabożeństwach wielkopostnych. **Droga Krzyżowa** będzie odprawiana w naszym kościele w każdy piątek Wielkiego Postu o godzinie <u>16:30</u>, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie.
- **Gorzkie Żale** w niedziele Wielkiego Postu o godzinie <u>08:45</u>.
- Rodzice ciężko chorej Lenki proszą o wsparcie ludzi o dobrych sercach. Lenka choruje na SMA, czyli rdzeniowy zanik mięśni. Rodzice prowadza zbiórkę na terapię genową lekiem o nazwie Zolgensma. Lek ten kosztuje 9 mln złotych. Dzis po mszy Świętej będzie prowadzona zbiórka na ten cel. Informacje w gablocie.
- W minionym tygodniu odszedł do wieczności nasz parafianin ś.p. Franciszek Horoch. Wieczny odpoczynek racz zmarłemu dać, Panie.
