---
title: VI Niedziela zwykła
date: 2022-02-13
---

> **Łk 6, 17. 20-26**
>
> **Dwie drogi**
>
> Jezus opiera swoje nauczanie na klarownym przekazie o dwóch drogach, których wybór determinuje dalsze losy człowieka. Kontrast jest tu wyraźny i oczywisty. Dzisiejszy fragment "Kazania na równinie" złożony jest z dwóch paralelnych sekcji: błogosławieństwa i przekleństwa. Chodzi więc o wybory fundamentalne. Droga życia i droga śmierci. Zasada kontrastu nie wyczerpuje się jednak w zestawieniu przeciwstawnych określeń: głodni - syci, płaczący - śmiejący się itp., ale sięga o wiele głębiej. Jezus przeciwstawia powszechne i powierzchowne rozumienie szczęścia, jak bogactwo, sytość, śmiech, dobrą opinię - szczęściu prawdziwemu, nieprzemijającemu, którego autorem i dawcą jest sam Bóg.
>
> <span style="color: #666699;"> Panie Jezu, wyraźnie widzę, że szczęście, które proponuje mi świat, jest złudne i powierzchowne. Wiem, że nie przetrwa na wieki, że musi mnie rozczarować i zawieść. Pomóż mi wybierać drogę życia, opartą na Twoich błogosławieństwach. Ty żyjesz i królujesz na wieki wieków. Amen.
> &nbsp;

- W poniedziałek i wtorek Mszy Świętej nie będzie.
- Jest do nabycia nowy numer "Gościa Niedzielnego".
