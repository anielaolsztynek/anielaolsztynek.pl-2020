---
title: Wniebowstąpienie Pańskie
date: 2021-05-16
---

> **Mk 16, 15-20**
>
> **Niebo istnieje**
>
> Dziś przeżywamy uroczystość Wniebowstąpienia. Patrzymy na niebo i ponownie widzimy Jezusa w Jego boskim majestacie. Objawił nam Boga, odkupił nasze grzechy i "został wzięty do nieba i zasiadł po prawej stronie Boga". On otworzył nam niebo. A w domu Ojca jest mieszkań wiele. My też mamy nadzieję, że kiedyś tam zamieszkamy. Dlatego starajmy się żyć blisko Jezusa, być Jego świadkami i dzielić się Jego miłością z bliźnimi. I tak tajemnica Wniebowstąpienia Pańskiego staje się dla nas źródłem prawdziwej radości. Przypomina nam o czymś wielkim - o tym, że istnieje niebo.
>
> <span style="color: #666699;">Panie, dziękuję Ci, że obdarowałeś mnie miłością, że otworzyłeś przede mną niebo. </span>
>
> &nbsp;

- **Bierzmowanie** w naszej parafii odbędzie się w najbliższy wtorek - 18 maja o godzinie <u>16:00</u>. Bierzmowania udzieli Ksiądz Biskup Janusz Ostrowski.
- We wtorek Msza Święta połączona z nabożeństwem majowym o godzinie <u>18:00</u>.
- **Spowiedź** dla kandydatów do bierzmowania, świadków i rodziców jutro o godzinie <u>16:15</u>.
- W następną niedzielę wypada **uroczystość Zesłania Ducha Świętego**. Przed tą uroczystością codziennie odmawiamy Nowennę do Ducha Świętego połączoną z nabożeństwem majowym.
- W minionym tygodniu odszedł do wieczności nasz parafianin z Wilkowa śp. Tadeusz Makutynowicz, lat 91. Wieczny odpoczynek racz zmarłemu dać, Panie.
- Są do odebrania zdjęcia z I Komunii Świętej.
