---
title: II Niedziela Wielkiego Postu
date: 2021-02-28
---

> **Mk 9, 2-10**
>
> **Nasza duchowa Góra Tabor**
>
> Na górze Tabor podczas przemienienia światło pokazuje uczniom, kim naprawdę jest Jezus. To ma być umocnienie dla uczniów przed "zgorszeniem krzyża". Wszystko to, co ujrzeli, nie może być jednak przedmiotem jakichś spekulacji czy plotek. Dopiero śmierć i zmartwychwstanie Jezusa będą właściwym wyjaśnieniem tych wydarzeń. "Pracuj, trudź się, znoś także cierpienia i udręki, abyś przez czystość i piękno dobrych dzieł mógł osiągnąć w miłości to, co oznaczają jaśniejące szaty Pana" - mówił św. Augustyn. Tak naprawdę nasza duchowa obecność na Górze Tabor jest przygotowaniem do trudu życia apostolskiego, do trudu dawania świadectwa.
>
> <span style="color: #666699;">Panie, proszę Cię o błogosławieństwo dla mojej pracy ewangelizacyjnej, abym kiedyś mógł oglądać Cię twarzą w twarz. </span>
>
> &nbsp;

- W dzisiejszą, **II niedzielę Wielkiego Postu**, tradycyjnie po Mszy Świętej będą zbierane dobrowolne ofiary na potrzeby misji, które za pośrednictwem Dzieła Pomocy Misjom **"Ad Gentes"** zostaną przeznaczone na realizację projektów ewangelizacyjnych i humanitarnych.
- Zachęcam i zapraszam do udziału w nabożeństwach wielkopostnych. **Droga Krzyżowa** w każdy piątek Wielkiego Postu o godzinie <u>16:30</u>, **Gorzkie Żale** w niedziele Wielkiego Postu o godzinie <u>08:45</u>.
- **Rekolekcje wielkopostne** w naszej parafii za dwa tygodnie, tradycyjnie od IV niedzieli Wielkiego Postu.
- W tym tygodniu wypada **I czwartek, I piątek i I sobota** marca. W piątek przed południem odwiedziny chorych.
- W następną - I niedzielę miesiąca - **adoracja Najświętszego Sakramentu** i zmiana tajemnic różańcowych, połączona ze wspólnym różańcem, o godzinie <u>8:30</u>.
- Ojciec Święty Franciszek ogłosił bieżący rok **Rokiem Świętego Józefa**. Stąd dla upamiętnienia figura Świętego Józefa w naszym kościele. Więcej informacji za tydzień.
- Przychodnia w Olsztynku otrzymała dodatkowe szczepionki przeciwko Covid-19 firmy Moderna. Prosimy osoby w wieku 70 lat i starsze o rejestrowanie się w poniedziałek telefonicznie lub osobiście w przychodni.
- Jutro Msza Święta o godzinie <u>9:00</u>, we wtorek i środę Mszy Świętej nie będzie.
