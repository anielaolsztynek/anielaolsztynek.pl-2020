---
title: XXI Niedziela zwykła
date: 2021-08-22
---

> **J 6, 55. 60-69**
>
> **Nie ma miejsca na obojętność**
>
> Pytanie: "Czy i wy chcecie odejść?" w chwilach próby Jezus zadaje także nam. Jego nauka jest trudna i wymagająca. Czy my ufamy Jezusowi? Czy wierzymy? Wielu współczesnych ludzi woli się nie angażować w to, co jest trudne i by żyć wygodnie, pozostaje obojętnymi. Tymczasem Jezus domaga się konkretnej, opartej na wierze, decyzji. Kocha nas i ufa nam, dał nam wolną wolę. Do nas należy decyzja, czy zostajemy z Nim, czy odchodzimy. Pamiętajmy jednak, że tylko On ma słowa życia wiecznego.
>
> <span style="color: #666699;">Jezu, proszę Cię o wiarę, o to, bym zawsze wybierał Ciebie, bo Ty jesteś Panem i Zbawicielem. </span>
>
> &nbsp;

- Już za dwa tygodnie - 4 września, w sobotę o godzinie <u>11:00</u> - **UROCZYSTOŚĆ POŚWIĘCENIA KOŚCIOŁA** połączona z obchodami 25-lecia naszej parafii. W ramach duchowego przygotowania do tej uroczystości w następną niedzielę rozpoczną się trzydniowe rekolekcje, które będą trwały do wtorku włącznie. W tych dniach będzie okazja do skorzystania z sakramentu Spowiedzi Świętej. Rekolekcje wygłosi ks. Włodzimierz Osica - pallotyn z Radomia.
- W związku z przygotowaniami do powyższej uroczystości, zwracam się ponownie do chętnych pań z prośbą o upieczenie ciast. Do tej pory zadeklarowano upieczenie 17 ciast. Przydałoby się drugie tyle. Proszę o zgłaszanie się chętnych osób jeszcze w tym tygodniu. Ciasta proszę dostarczyć w przeddzień uroczystości w godzinach popołudniowych.
- W następną niedzielę o godzinie <u>11:00</u> będzie odprawiona Msza Święta w intencji pszczelarzy w ramach obchodów **IV Regionalnego Dnia Pszczelarza**, z udziałem kilkunastu Kół Pszczelarzy.
- Również w następną niedzielę **uroczystości odpustowe w Sanktuarium Matki Bożej Królowej Pokoju w Stoczku Klasztornym**. Program uroczystości w gablocie.
- W najbliższy czwartek - 26 sierpnia - wypada **uroczystość Najświętszej Marii Panny Częstochowskiej**.
- **Uroczystości 144 rocznicy Objawień Najświętszej Marii Panny w Gietrzwałdzie** połączone z **55 Dożynkami Archidiecezjalnymi** w tym roku wyjątkowo odbędą się w pierwszą niedzielę września, a nie w drugą, a więc 5 września, z uwagi na beatyfikację Kardynała Stefana Wyszyńskiego przewidzianą na 12 września. Program uroczystości w gablocie.
- W poniedziałek Msza Święta o godzinie <u>8:00</u>.
- W sobotę Msza Święta połączona ze ślubem o godzinie <u>16:00</u>.
- **Próba chóru** przed uroczystością poświęcenia kościoła dziś o godzinie <u>18:00</u>.
- W minionym tygodniu odeszła do wieczności nasza parafianka śp. Teresa Moczulska, lat 57. wieczny odpoczynek racz zmarłej dać, Panie.
