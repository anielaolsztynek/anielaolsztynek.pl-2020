---
id: 2165
title: Niedziela Trójcy Przenajświętszej
date: 2017-06-11T00:00:44+00:00
author: admin
layout: post
guid: http://anielaolsztynek.pl/?p=2165
permalink: /2017/06/niedziela-trojcy-przenajswietszej-6/
categories:
  - Bez kategorii
---
> **J 3, 16-18**
> 
> **Zbawcza miłość Boga**
> 
> Nigdy nie zrozumiemy ogromu i szaleństwa miłości Boga. Tak przecież nie wypada, to nie przystoi. Bóg człowiekiem?! Choć w dobie humanizmu jesteśmy głęboko przeświadczeni o godności ludzkiej, to jednak zdajemy sobie sprawę, że Bóg, który staje się człowiekiem, to za dużo, to poniżenie. Choć przyzwyczailiśmy się do tej prawdy, to jednak wciąż wywołuje ona w nas sprzeciw, niezrozumienie czy zdziwienie, jeśli tylko odważymy się nad nią zastanowić. Pięknie ujął to Zbigniew Herbert w &#8222;Rozmyślaniach Pana Cogito o odkupieniu&#8221;:
> 
> <div style="padding-left: 2em;">
>   nie wolno schodzić<br /> nisko<br /> bratać się krwią
> </div>
> 
> <div style="padding-left: 2em; padding-top: 1em; padding-bottom: 2em;">
>   nie powinien przysyłać syna<br /> lepiej było królować<br /> w barokowym pałacu z marmurowych chmur<br /> na tronie przerażenia<br /> z berłem śmierci
> </div>
> 
> <span style="color: #666699;">Wszechmogący Boże, Ty umiłowałeś nas miłością, której nigdy nie zrozumiemy. Spraw, prosimy, abyśmy otworzyli się na nią, pozwolili się jej przenikać i w Jezusie dotykali Twojej obecności wśród nas.</span>
> 
> &nbsp;

  * Uroczystość Najświętszego Ciała i Krwi Pana Jezusa – **Boże Ciało** – wypada w najbliższy czwartek, 15 czerwca. **Tradycyjnie Msza Święta jako jedyna w tym dniu będzie odprawiona w amfiteatrze w Skansenie  o godzinie 10:00**. Po Mszy Świętej idąc w procesji Eucharystycznej udamy się do czterech ołtarzy.
  * W związku z uroczystością i procesją Eucharystyczną bardzo proszę o wykonanie ołtarzy w tych samych miejscach, co w latach ubiegłych. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Do udziału w procesji zapraszam Panie z Kółek Różańcowych, Strażaków i całą służbę liturgiczną i muzyczną. Dziewczynki, które były w tym roku u Pierwszej Komunii Świętej, a także wszystkie chętne dziewczynki zapraszam do sypania kwiatków w czasie procesji Eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych w albach również zapraszam do udziału w procesji – do niesienia poduszek z emblematami religijnymi. Procesja zakończy się w kościele, gdzie zaśpiewamy Te Deum i odmówimy litanię do Najświętszego Serce Pana Jezusa.
  * Jutro Msza Święta o godzinie 8:00.