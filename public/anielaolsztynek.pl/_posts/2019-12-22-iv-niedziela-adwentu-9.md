---
id: 2749
title: IV Niedziela Adwentu
date: 2019-12-22T19:00:18+00:00
author: admin
layout: post
guid: http://anielaolsztynek.pl/?p=2749
permalink: /2019/12/iv-niedziela-adwentu-9/
categories:
  - Bez kategorii
---
> **Mt 1, 18-24**
> 
> **Wiara św. Józefa**
> 
> Zdarza się, że szlachetne plany zostają nagle zburzone. Pojawia się wtedy bunt i niezrozumienie, nawet w formie modlitwy. Czy jednak idzie za nią posłuszne wypełnianie tego, co Bóg zamierzył? Sytuacja Józefa była podobna. Jego życie legło w gruzach. Był zaręczony z Maryją, a tu okazało się, że zanim zamieszkali razem, znalazła się w stanie błogosławionym. Czy możemy sobie wyobrazić Jego udrękę, a nawet rozpacz? Górę wzięła jednak miłość do Maryi i posłuszeństwo wobec Boga. Miłość do Małżonki kazała Mu szukać rozwiązania, które obroniłoby Jej godność i cześć, nawet kosztem uznania Go za tchórza. Zaufanie Bogu wyrażone w posłuszeństwie wiary przezwyciężyło wszelki lęk. Wiara Św. Józefa to droga milczenia, zasłuchania w Boże słowo, mężnego posłuszeństwa Jego zamiarom.
> 
> <span style="color: #666699;">Duchu Święty, podtrzymuj we mnie stały dialog z Bogiem, abym potrafił w ciszy serca usłyszeć Słowo, zaufać Mu i mężnie iść drogą zamiarów, jakie dobry Ojciec ma wobec mnie.</span>
> 
> &nbsp;

  * Już w środę **Święta Bożego Narodzenia**. Naszym polskim zwyczajem poprzedzi je **Wieczerza Wigilijna**, którą będziemy przeżywali we wtorek  wieczorem w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego – opis narodzenia Jezusa, modlitwa, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
  * We wtorek Msza Święta roratnia o godzinie <span style="text-decoration: underline;">8:00</span>.
  * Msza Święta – **Pasterka** – tradycyjnie o godzinie <span style="text-decoration: underline;">24:00</span>. Przed Pasterką o godzinie <span style="text-decoration: underline;">23:30</span> **koncert kolęd** **i pastorałek** w wykonaniu naszego parafialnego chóru.
  * W czasie Pasterki będziemy obchodzili **12 rocznicę wejścia do kościoła** i poświęcenia go przez Arcybiskupa Edmunda Piszcza.
  * **W pierwszym dniu Świąt** Msze Święte jak w każdą niedzielę. **W drugim dniu** **Świąt** nie będzie Mszy Świętej o godzinie 17:00.
  * W drugim dniu Świąt będziemy gościli świeckiego misjonarza Miłosierdzia Bożego, który da świadectwo uzdrowienia z trwającego 3 lata paraliżu ciała. Wykona też pieśni religijne, które śpiewał w Watykanie przy Ojcu Świętym, mistrzowsko gra na gitarze.
  * Dziękuję za wszelką pomoc w dniach przedświątecznych, Nadleśnictwu Jagiełek za przywiezienie choinki. Dziękuję parafiance za wykonanie na szydełku bombek na choinki. Gwiazdki były wykonane wcześniej.
  * **Bóg zapłać za wszystkie ofiary grudniowe**, składane przy okazji roznoszenia opłatków na rzecz kościoła i ogrzewania. Bóg zapłać wszystkim osobom zbierającym ofiary przez cały rok.
  * Jest jeszcze do nabycia kilka **świec Caritas na stół wigilijny**.
  * W następną niedzielę będziemy obchodzili **Święto Świętej Rodziny**.
  * Dzisiejszy **Gość Niedzielny** to podwójny numer świąteczny po 10 złotych, z dołączonym dużym obrazkiem z propozycją modlitwy przy wigilijnym stole.
  * &#8222;Betlejem na Warmii i Mazurach&#8221;&#8230;
  * Okazja do Spowiedzi Św. jeszcze dziś po Mszy Świętej, gdyby była taka potrzeba.
  * **W tygodniu po świętach rozpocznę już odwiedziny rodzin, tzw. kolędę: **
  * Sudwa &#8211; od rozwidlenia drogi w lewo, poczynając od numeru 14 do numeru 33 &#8211; w piątek od godziny <span style="text-decoration: underline;">11:00</span>.
  * Sudwa &#8211; cd &#8211; sobota, od godz. <span style="text-decoration: underline;">9:00</span>.
  * W minionym tygodniu odeszła do wieczności nasza parafianka ś.p. Jadwiga Federaszko, lat 57. Pogrzeb we wtorek o godzinie <span style="text-decoration: underline;">10:00</span>. Wieczny odpoczynek racz zmarłej dać Panie.