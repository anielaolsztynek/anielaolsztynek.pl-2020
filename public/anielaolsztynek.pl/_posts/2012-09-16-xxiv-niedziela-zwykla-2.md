---
id: 668
title: XXIV Niedziela Zwykła
date: 2012-09-16T19:29:39+00:00
author: admin
layout: post
guid: http://anielaolsztynek.pl/?p=668
permalink: /2012/09/xxiv-niedziela-zwykla-2/
categories:
  - Bez kategorii
---
> **Mk 8, 27-35**
> 
> **Ludzie**
> 
> Czego to ludzie nie wymyślą! Ile plotek, obmów i oszczerstw płynie z ust i czyni zamęt w umysłach. Co robią opinie na temat konkretnej osoby? Jedne potrafią wynosić pod niebiosa, a inne hańbią i krzywdzą. W takim samym klimacie wyrastały opinie o Jezusie. Ludzie też przekazywali sobie, gdzie jest i co robi. Mówili o słowach, gestach, znakach, uzdrowieniach, a temu wszystkiemu towarzyszyły emocje. Na pytanie: &#8222;Co mówią ludzie? Kim według nich jestem?&#8221; Jezus usłyszał propozycje: Jan Chrzciciel, Eliasz albo inny prorok. Gdy jednak pytanie dotyczyło osobistej opinii apostołów, to tylko jeden Piotr dał świadectwo: &#8222;Ty jesteś Chrystusem&#8221;.
> 
> <span style="color: #666699;">Panie Jezu, kim jesteś dla innych, o tym słyszę, kim jesteś dla mnie, o tym wiesz Ty i ja. Niech ta tajemnica stanie się mocą mojego życia i uświęcenia. Bądź uwielbiony za wszystkie słowa, którymi oświecasz mój umysł i za wszelkie łaski dla mojej duszy.</span>

  * <span style="font-style: normal;">Dziś Odpust w naszej parafii ku czci Błogosławionej Anieli Salawy. Dzisiejsza uroczystość to szczególna okazja, aby wyrazić naszą wdzięczność wobec samego Boga za wszystkie łaski, którymi nas obdarza, zwłaszcza za przyczyną naszej patronki. Jesteśmy wdzięczni Opatrzności Bożej za to, że nasza parafia ma taka właśnie patronkę. Ufamy głęboko, że Błogosławiona Aniela wyprasza dla naszej parafii wiele łask. Przeżywając wspólnie nasze święto parafialne dziękuję wszystkim tu obecnym: księdzu kaznodziei, księżom tu obecnym, osobom zaangażowanym w liturgię: organistce Wiolecie, posługującym przy ołtarzu lektorom i ministrantom, osobom czytającym Słowo Boże, Scholi, Chórowi, wszystkim zatroskanym o nasz kościół &#8211; za sprzątanie, pranie obrusów i bielizny kielichowej. Dziękuję też za obecność i wspólną modlitwę wszystkim Gościom, zaś Parafianom za to, że w naszej wspólnocie parafialnej możemy wzrastać i wzajemnie się ubogacać. Dziękuję za każdą życzliwość i ofiarność, za wspólne budowanie naszej wspólnoty parafialnej, a także naszej świątyni. Ufam, że to dzięki Bożemu błogosławieństwu za przyczyną naszej patronki oraz dzięki dobrej współpracy udało nam się tak wiele dokonać. Dziękuję też za wszystkie dary na stół na dzisiejszą uroczystość. Na zakończenie Mszy Świętej będą poświęcone płatki róż ku czci Błogosławionej Anieli Salawy, które możemy wziąć ze sobą, jak również obrazki z naszą Patronką. Bezpośrednio po Mszy Świętej odmówimy Litanię do Błogosławionej Anieli Salawy. Po Litanii oddamy cześć Jej relikwiom.</span>
  * <span style="font-style: normal;">W następną niedzielę &#8211; 23 września &#8211; na terenie naszej parafii, w Skansenie, odbędą się Dożynki Wojewódzkie, które rozpoczną się Mszą Świętą o godzinie 12.20 pod przewodnictwem Księdza Arcybiskupa Wojciecha Ziemby Metropolity Warmińskiego. W tym dniu wstęp na Skansen jest wolny. W związku z powyższym w następną niedzielę nie będzie Mszy Świętej o godzinie 11.00. Zapraszam na 12.20 do Skansenu.</span>
  * <span style="font-style: normal;">Dziś o godzinie 18.00 odbędzie się próba chóru.</span>
  * <span style="font-style: normal;">We wtorek Msza Święta o godzinie 8.00.</span>
  * <span style="font-style: normal;">Wydawanie żywności w najbliższy piątek w godzinach 18.00-19.00.</span>
  * <span style="font-style: normal;">W najbliższy piątek zapraszam na Mszę Świętą kandydatów do bierzmowania. Po Mszy Świętej odbędzie się spotkanie.</span>
  * <span style="font-style: normal;">Spotkanie z rodzicami dzieci pierwszokomunijnych za dwa tygodnie &#8211; 30 września po Mszy Świętej o godzinie 11.00.</span>