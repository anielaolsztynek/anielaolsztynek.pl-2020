---
id: 1236
title: V Niedziela Wielkanocna
date: 2014-05-18T22:26:21+00:00
author: admin
layout: post
guid: http://anielaolsztynek.pl/?p=1236
permalink: /2014/05/v-niedziela-wielkanocna-4/
categories:
  - Bez kategorii
---
> **J 14, 1-12**
> 
> **Jesteśmy oczekiwani**
> 
> To, co najbardziej niepokoi i trwoży serce człowieka, to tajemnica śmierci i tego, co będzie po niej. Jezus ukazuje śmierć zupełnie inaczej, niż my ją często postrzegamy. Jest to chwila, w której On przyjdzie po każdego z nas i zaprowadzi do domu Ojca, bo tam czeka już na nas miejsce, które On sam przygotował. Bóg nie wyobraża sobie wieczności bez nas! To miłość Jezusa sprawi, że po śmierci zabierze każdego z nas do siebie, byśmy z Nim byli. Aby On był z nami w komunii Ojca i Ducha. Czy zechcę tego? Czy pozwolę Mu na to?
> 
> <span style="color: #666699;">Jezu, każdego dnia mam tyle pilnych spraw, że nawet nie myślę, że Ty z Ojcem i Duchem nieustannie na mnie czekacie i przygotowujecie się, aby mnie ugościć i przyjąć u siebie. Czy oprócz ziemskiej perspektywy mam świadomość perspektywy wieczności?</span>

  * W dzisiejszą niedzielę jest do odczytania komunikat do wiernych Archidiecezji Warmińskiej. Dotyczy on mianowania przez Ojca Świętego Franciszka nowego Biskupa Elbląskiego. Odchodzącego na emeryturę biskupa Jana Styrnę na tym stanowisku zastąpi biskup pomocniczy Archidiecezji Warmińskiej &#8211; Jacek Jezierski. Decyzję papieską ogłosiła w południe 10 maja 2014 roku Nuncjatura Apostolska w Polsce. Arcybiskup Wojciech Ziemba Metropolita Warmiński serdecznie dziękuje Biskupowi Jackowi Jezierskiemu za współpracę, świadectwo umiłowania Boga i człowieka oraz za gorliwą posługę dla dobra Kościoła na Warmii. Jednocześnie apeluje także, aby nowemu Biskupowi Elbląskiemu towarzyszyły nasze modlitwy, tak, by mógł ofiarnie wypełnić misję pasterską dla dobra i zbawienia dusz wiernych Diecezji Elbląskiej.
  * Dziś w kościele p.w. Najświętszego Serca Pana Jezusa w Olsztynku o godzinie 18.00 będzie odprawiona Msza Święta dziękczynna za dar kanonizacji Świętego Jana Pawła II. Po Mszy Świętej odbędzie się poświęcenie figury Świętego Jana Pawła II oraz posadzenie dębu na pamiątkę kanonizacji. Taki dąb, poświęcony przez Arcybiskupa Wojciecha Ziembę w dniu 23 kwietnia 2014 roku został również posadzony przy naszym kościele (przy kaplicy) w dniu kanonizacji. Tablica upamiętniająca ten dzień i ten dąb wnet zostanie zamieszona w odpowiednim miejscu.
  * Spotkanie z kandydatami do bierzmowania w środę po Mszy Świętej i nabożeństwie majowym.
  * We wtorek &#8211; 20 maja o godzinie 16.00 w Szkole Podstawowej odbędzie się spotkanie z córką rotmistrza Witolda Pileckiego (który jest kandydatem na patrona szkoły) Panią Zofia Pilecką-Optułowicz i pracownikiem IPN.
  * Są już do odebrania płyty ze zdjęciami z I Komunii Świętej, także ze zdjęciem wspólnym.
  * Jest do nabycia nowy numer &#8222;Gościa Niedzielnego&#8221;.
  * Zapowiedź przedślubna: Grzegorz Piotr Burcz, kawaler z Olsztynka, parafia Najświętszego Serca Pana Jezusa i Angela Maria Malinowska, panna, parafia tutejsza.
  * W sobotę Msza Święta połączona ze ślubem będzie odprawiona o godzinie 17.00 w Skansenie.