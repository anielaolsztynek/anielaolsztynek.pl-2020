---
id: 941
title: XIV Niedziela Zwykła
date: 2013-07-07T01:12:11+00:00
author: admin
layout: post
guid: http://anielaolsztynek.pl/?p=941
permalink: /2013/07/xiv-niedziela-zwykla-3/
categories:
  - Bez kategorii
---
> **Łk 10, 1-12. 17-24**
> 
> **Wybrani, aby głosić**
> 
> Dobrze przyjęci czy też odrzuceni uczniowie mają z mocą głosić nadejście królestwa Bożego. Misja ma być pozbawiona nawet pozorów szukania wygody czy dobrego przyjęcia (&#8222;nie przenoście się z domu do domu&#8221;) oraz jakiejkolwiek interesowności (&#8222;strząsamy wam nawet proch z waszego miasta&#8221;). Największą radością dla uczniów nie jest spektakularna moc nad złymi duchami, ale posiadanie natury dzieci Bożych. Misjonarze niosą Boży pokój, który rodzi się z przebaczenia, z wyrzeczenia się jakiejkolwiek przemocy (&#8222;jak jagnięta między wilki&#8221;), a zakaz zabierania na wyprawę misyjną jakichkolwiek zabezpieczeń uczy składania całej ufności w Bogu.
> 
> <span style="color: #666699;">Panie, pośród świata, który pogrążony jest w szukaniu przyjemności, ufa mocy bogactwa, nieustannie przeżywa wojny, uczyń ze mnie Twego misjonarza i poślij tam, gdzie Ty chcesz.</span>

  * Dziś po Mszy Świętej o godzinie 9.00 zmiana tajemnic różańcowych.
  * Dziś wypada 17 rocznica pierwszej Mszy Świętej odprawionej w naszej parafii &#8211; w kaplicy.
  * We wtorek Msza Święta o godzinie 8.00.
  * W następną niedzielę w Orzechowie odbędzie się uroczystość 100-lecia konsekracji Kościoła Parafialnego p.w. Świętego Jana Chrzciciela o godzinie 11.00. Natomiast o godzinie 18.30 odbędzie się koncert organowy.
  * Jest do nabycia nowy numer &#8222;Gościa Niedzielnego&#8221;.
  * W najbliższy czwartek, czyli 11 lipca, dwadzieścioro dzieci z naszej parafii wyjedzie na 10-dniowe kolonie letnie do Fromborka. Spotkanie z rodzicami tych dzieci odbędzie się we wtorek o godzinie 18.00 w punkcie Caritas. Ponieważ w autokarze będą jeszcze wolne miejsca, istnieje możliwość dołączenia do grupy i spędzenia pełnego dnia we Fromborku (z wyżywieniem we własnym zakresie) &#8211; katedra, otwarty basen, itp. Podczas spotkania we wtorek będą przyjmowane zapisy na ten wyjazd. Mogą z niego skorzystać matki z dziećmi do lat 14-tu.