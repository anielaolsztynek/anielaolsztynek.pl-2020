---
id: 1001
title: XXV Niedziela Zwykła
date: 2013-09-22T23:06:39+00:00
author: admin
layout: post
guid: http://anielaolsztynek.pl/?p=1001
permalink: /2013/09/xxv-niedziela-zwykla-3/
categories:
  - Bez kategorii
---
> **Łk 16, 1-15**
> 
> **Ratunek dla miłosiernych**
> 
> W przypowieści o nieuczciwym zarządcy nie możemy szukać wzorców dla naszych ziemskich relacji. Zdumiewa w niej zwłaszcza końcowa pochwała. Dopiero, gdy przełożymy ją na relacje panujące w królestwie Bożym, staje się ona zrozumiała. To Bóg jest właścicielem dóbr, które, grzesząc, egoistycznie marnotrawimy. On dał nam siły i zdolności, i cały świat, byśmy nim zarządzali. Marnotrawienie tych darów niszczy dobro stworzenia. Dlatego Bóg pyta nas, co robimy z Jego darami. A to, jaka jest nasza wiara w Jego dobroć i miłosierdzie, okazuje się wtedy, gdy jesteśmy miłosierni dla naszych braci.
> 
> <span style="color: #666699;">Ty jesteś Bogiem Miłosiernym i chcesz, aby Twoje miłosierdzie było zasadą naszych wzajemnych relacji. Daj mi łaskę darowania win moim bliźnim, tak jak Ty mi je odpuszczasz.</span>

  * Bóg zapłać za ofiary składane w dniu dzisiejszym na tacę na potrzeby Wyższego Seminarium Duchownego w Olsztynie.
  * Dziś odbędą się Dożynki Wojewódzkie w Skansenie, które rozpoczną się Mszą Świętą pod przewodnictwem Księdza Arcybiskupa Wojciecha Ziemby Metropolity Warmińskiego.
  * W najbliższy piątek zapraszam na Mszę Świętą o godzinie 17.00 wszystkich kandydatów do bierzmowania. Po Mszy Świętej spotkanie.
  * W następną niedzielę po Mszy Świętej o godzinie 11.00 spotkanie z rodzicami dzieci pierwszokomunijnych.
  * Jutro Msza Święta o godzinie 8.00.
  * Jest do nabycia nowy numer &#8222;Gościa Niedzielnego&#8221;.