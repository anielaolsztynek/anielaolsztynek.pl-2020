---
id: 1058
title: I Niedziela Adwentu
date: 2013-12-01T23:25:21+00:00
author: admin
layout: post
guid: http://anielaolsztynek.pl/?p=1058
permalink: /2013/12/i-niedziela-adwentu-3/
categories:
  - Bez kategorii
---
> **Mt 24, 37-44**
> 
> **Czuwajcie!**
> 
> Oczekiwanie na przyjście Jezusa nie jest porzucaniem czy też lekceważeniem obowiązków dnia codziennego na rzecz wydarzeń przyszłych, których daty nie znamy. Wręcz przeciwnie. Ten, kto oczekuje na przyjście Jezusa, zaczyna żyć pełnią dnia dzisiejszego, bowiem najistotniejszym wymiarem Jezusowego &#8222;czuwajcie!&#8221; jest pełnienie woli Boga. Kto czuwa, nie odkłada na jutro konieczności pojednania się z bratem ani nie zaniedbuje natchnień Ducha Świętego, aby praktykować miłosierdzie wobec ubogich, ale żyje pełnią swych charyzmatów i talentów, zabiegając z całego serca, by już dziś Chrystus był obecny w jego myślach, słowach, czynach i pragnieniach.
> 
> <span style="color: #666699;">Wzywając mnie do czuwania, chcesz, Panie, abym z największą gorliwością żył pełnią darów, których mi udzieliłeś na chrzcie i których nieustannie mi udzielasz. Chcesz, abym już dziś dostrzegał Twą obecność w świecie i w moim życiu. Jezu, pomóż mi sprostać Twym oczekiwaniom.</span>

  * Dziś rozpoczął się Adwent, który jest czasem radosnego oczekiwania. Niech będzie to dla nas czas religijnej refleksji, modlitwy i przygotowania na przyjście Pana.
  * Dziś też zmiana tajemnic różańcowych po Mszy Świętej o godzinie 9.00.
  * Naszemu przygotowaniu do nadchodzących Świąt mają pomóc dwudniowe rekolekcje, które odbędą się w następną niedzielę i poniedziałek. Poprowadzi je Ksiądz Marian Midura.
  * Serdecznie zachęcam do udziału w Mszach Świętych roratnich o Najświętszej Marii Pannie, które będą w tym tygodniu w środę i w sobotę o godzinie 17.00. Dzieci, w tym dzieci pierwszokomunijne obowiązkowo, zapraszam z lampionami w środę. Na roraty w środę zapraszam też młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w środę odbędzie się konkurs tych lampionów.
  * W tym tygodniu wypada I Czwartek, I Piątek i I Sobota grudnia. W piątek przed południem odwiedziny chorych, po południu Spowiedź od godziny 16.30.
  * W następną &#8211; II Niedzielę Adwentu &#8211; tradycyjnie od kilku lat po Mszach Świętych będą zbierane dobrowolne ofiary na Fundusz Pomocy Kościołowi na Wschodzie.
  * Można już nabywać świece Caritas na stół wigilijny &#8211; cena 5 złotych.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców była odprawiona wczoraj o godzinie 15.00.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odeszła do wieczności nasza parafianka ś.p. Halina Sokół &#8211; lat 83. Jej pogrzeb jutro o godzinie 11.00. Dziś o godzinie 13.00 odbył się pogrzeb ś.p. Stanisława Plucińskiego, lat 84.