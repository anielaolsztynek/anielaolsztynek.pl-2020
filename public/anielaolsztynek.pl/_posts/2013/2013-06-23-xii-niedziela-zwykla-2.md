---
id: 932
title: XII Niedziela Zwykła
date: 2013-06-23T00:30:27+00:00
author: admin
layout: post
guid: http://anielaolsztynek.pl/?p=932
permalink: /2013/06/xii-niedziela-zwykla-2/
categories:
  - Bez kategorii
---
> **Łk 9, 18-24**
> 
> **Pedagogia wyznania wiary**
> 
> <span style="color: #000000;">Koncentrując się na treści Piotrowego wyznania wiary, możemy nie dostrzec jego pedagogicznego wymiaru. Pierwszym etapem jest odkrywanie opinii innych na temat Jezusa. Drugi etap to pytania o wewnętrzne przekonania uczniów, a ostatni &#8211; wyjaśnienie prawdziwej natury misji Mesjasza. Ten schemat uczy nas, jak ma wyglądać nasze wyznanie wiary. Nie może być ono powtarzaniem opinii tłumów, ale nie może być także nieświadome tego, co mówią inni. Nie może też pozostawać wyłącznie osobistym, subiektywnym przekonaniem, ale musi prowadzić do tajemnicy krzyża i zmartwychwstania.</span>
> 
> <span style="color: #666699;">Ty, Panie, także mnie posyłasz, abym był Twoim świadkiem. Za Św. Pawłem powtarzam więc: &#8222;Obym nie chlubił się niczym innym , jak tylko krzyżem Pana naszego Jezusa Chrystusa&#8221; (Ga 6, 14).</span>

  * W sobotę &#8211; 29 czerwca &#8211; wypada liturgiczna Uroczystość Świętych Apostołów Piotra i Pawła. Przypominam, że Święty Piotr jest patronem naszego miasta, ustanowionym i zatwierdzonym dekretem Stolicy Apostolskiej  &#8211; Kongregacji do spraw Kultu Bożego. W tym dniu nasze miasto przeżywa swoje święto &#8211; Dni Olsztynka. Świętemu Piotrowi jest poświęcony witraż w naszym kościele, Jego imię nosi także nasz dzwon.
  * Msza Święta na zakończenie roku szkolnego w intencji dzieci, młodzieży, nauczycieli, katechetów i wychowawców będzie odprawiona w następną niedzielę o godzinie 11.00.
  * We wtorek i sobotę Msza Święta o godzinie 8.00.