---
id: 966
title: XIX Niedziela Zwykła
date: 2013-08-11T00:00:58+00:00
author: admin
layout: post
guid: http://anielaolsztynek.pl/?p=966
permalink: /2013/08/xix-niedziela-zwykla-2/
categories:
  - Bez kategorii
---
> **Łk 12, 32-48**
> 
> **Nie bój się!**
> 
> Bóg przychodząc do człowieka, przynosi mu pokój, który usuwa lęk. Jezusowe &#8222;nie bój się&#8221; nie jest ani moralizowaniem, ani naiwnym pocieszeniem. On jest Księciem Pokoju, który pokonał śmierć, główną przyczynę naszych lęków. Ale tylko ten może trwać w Jezusowym pokoju, kto przyjmie Jego sposób życia. Rozważana Ewangelia wskazuje na trzy konieczne elementy: wyrzeczenie się idolatrii pieniądza, pragnienie bycia z Jezusem oraz pełnienie woli Boga. To te postawy czynią z nas &#8222;posiadaczy&#8221; królestwa Bożego, zdolnych do miłości, z sercem prawdziwie kochającym Boga.
> 
> <span style="color: #666699;">Dzisiejszy świat nie myśli o wieczności, nawet nie troszczy się o losy następnych pokoleń. Pozwól mi, Panie, być świadkiem innego, wiecznego życia, które przewidziałeś dla każdego człowieka.</span>

  * Liturgiczna Uroczystość Wniebowzięcia Najświętszej Marii Panny -Matki Boskiej Zielnej &#8211; wypada w czwartek, 15 sierpnia. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych, które będą odprawiane w tym dniu tak, jak w każdą niedzielę. Jest to Święto obowiązkowe.
  * W tym też dniu organizowane jest Regionalne Święto Ziół w Skansenie. O godzinie 12.30 odprawiona będzie Msza Święta w kościele w Skansenie, również połączona z poświęceniem ziół i kwiatów. Plakat na ten temat znajduje się w gablocie.
  * Jutro Msza Święta o godzinie 8.00.
  * W minionym tygodniu odszedł do wieczności nasz parafianin ś.p. Wiesław Tański, lat 60.
  * Jest do nabycia nowy numer &#8222;Gościa Niedzielnego&#8221;.