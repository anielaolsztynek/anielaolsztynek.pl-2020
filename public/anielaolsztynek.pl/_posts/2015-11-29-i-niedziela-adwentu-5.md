---
id: 1687
title: I Niedziela Adwentu
date: 2015-11-29T00:00:18+00:00
author: admin
layout: post
guid: http://anielaolsztynek.pl/?p=1687
permalink: /2015/11/i-niedziela-adwentu-5/
categories:
  - Bez kategorii
---
> **Łk 21, 25-28. 34-36**
> 
> **Lęk przed sądem**
> 
> <span style="color: #000000;">W dniu, kiedy Syn Człowieczy przyjdzie, aby osądzić ziemię, mają dziać się znaki na niebie i ziemi. Wielu ludzi ogarnie wtedy trwoga i będą mdleli ze strachu. Wyjątkiem będą chrześcijanie, którzy wyprostują się i podniosą głowy, aby przywitać Odkupiciela. Jezus przybędzie tego dnia z wielką mocą i siłą. Chrześcijanin nie musi bać się przyjścia Zbawiciela. Oczywiście tylko taki, który stara się żyć w duchu Obietnicy, którą otrzymał w dniu chrztu. Jeśli w życiu staramy się postępować sprawiedliwie i czynić dobro oraz mamy ufność w Boże miłosierdzie, to nie musimy się obawiać sądu.</span>
> 
> <span style="color: #666699;">Wypatruję, Panie, Twojego powtórnego przyjścia z nadzieją i oczekiwaniem. Nie boję się niczego, bo Ty jesteś wiekuistą miłością, a ja grzesznikiem ufnym w Twoje miłosierdzie.</span>

  * Dziś rozpoczął się Adwent, który jest czasem radosnego oczekiwania. Niech będzie to dla nas okres religijnej refleksji, modlitwy i przygotowania na przyjście Pana.
  * Naszemu przygotowaniu do nadchodzących Świąt mają pomóc rekolekcje adwentowe &#8211; poprzez Słowo Boże, Sakrament Spowiedzi i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, czyli za tydzień i wygłosi je Ks. Andrzej Zieliński &#8211; proboszcz z parafii Św. Wojciecha w Olsztynie.
  * Serdecznie zachęcam do udziału w Mszach Świętych roratnich o Najświętszej Marii Pannie, które będą w tym tygodniu we wtorek, czwartek i sobotę o godzinie 17:00. Dzieci zapraszam z lampionami w czwartek, dzieci przygotowujące się do I Komunii Św. obowiązkowo. Na te roraty w czwartek zapraszam też młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek odbędzie się konkurs tych lampionów.
  * Można już nabywać świece Caritas na stół wigilijny w cenie 5 złotych.
  * Po Mszy Świętej będą też rozdawane chętnym tzw. &#8222;Siatki Miłosierdzia&#8221; &#8211; papierowe torby na zakupy, na których umieszczono informacje o prowadzonej zbiórce. Siatkę wypełniamy trwałymi produktami żywnościowymi i środkami czystości, następnie w przeciągu dwóch tygodni (do 13.12.2015) przynosimy z powrotem do parafii, gdzie zebrane produkty wykorzystywane będą do udzielenia pomocy potrzebującym rodzinom. Miejmy to na uwadze, zwłaszcza rozpoczynając dziś Rok Miłosierdzia.
  * W tym tygodniu wypada I czwartek, I piątek i I sobota grudnia. W piątek przed południem &#8211; odwiedziny chorych, po południu Spowiedź od godziny 16:30.
  * Zmiana tajemnic różańcowych w następną niedzielę po Mszy Świętej o godzinie 9:00.
  * W następną  &#8211; II niedzielę Adwentu &#8211; po Mszach Świętych, jak tradycyjnie już od wielu lat, będą zbierane dobrowolne ofiary na Fundusz Pomocy Kościołowi na Wschodzie.
  * 5 grudnia &#8211; w najbliższą sobotę &#8211; w Peru odbędzie się beatyfikacja dwóch polskich misjonarzy franciszkańskich &#8211; O. Zbigniewa Strzałkowskiego i O. Michała Tomaszka. Ponieśli oni męczeńską śmierć z rąk terrorystów z Komunistycznej Partii Peru &#8222;Świetlisty Szlak&#8221;, 9 sierpnia 1991 roku w peruwiańskiej miejscowości Pariacoto w Andach. Będą oni pierwszymi polskimi misjonarzami &#8211; męczennikami, którzy zostaną wyniesieni na ołtarze.
  * Również w sobotę &#8211; 5 grudnia &#8211; będzie odprawiona w naszym kościele Msza Święta w intencji tych zmarłych, których pogrzeby odbyły się w tym roku w naszej parafii.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców została odprawiona wczoraj o godzinie 15:00.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odeszła do wieczności nasza parafianka z Sudwy, ś.p. Irena Fijałkowska, lat 81.
  * Jutro liturgiczna uroczystość Św. Andrzeja Apostoła &#8211; głównego patrona Archidiecezji Warmińskiej. Msza Święta o godzinie 8:00.
  * Można jeszcze nabyć Cudowny Medalik z modlitwą i informacje na ten temat.