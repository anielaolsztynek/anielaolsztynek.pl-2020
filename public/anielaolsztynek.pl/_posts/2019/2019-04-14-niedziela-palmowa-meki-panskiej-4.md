---
id: 2596
title: Niedziela Palmowa Męki Pańskiej
date: 2019-04-14T18:00:40+00:00
author: admin
layout: post
guid: http://anielaolsztynek.pl/?p=2596
permalink: /2019/04/niedziela-palmowa-meki-panskiej-4/
categories:
  - Bez kategorii
---
> **Łk 22, 14-23, 56**
> 
> **Ołtarz ofiary miłości**
> 
> Chcę towarzyszyć Jezusowi w drodze na Kalwarię. On nie może być teraz sam, bo przecież wziął na swoje ramiona niegodziwości wszystkich. Chcę stanąć pod krzyżem, miejscem kaźni, które staje się ołtarzem ofiary i modlitwy. Jezus niesie w sobie cały rodzaj ludzki, aby dla odkupienia każdego człowieka złożyć ofiarę miłości wynagradzającej. Nikogo nie potępia, lecz modli się nawet za swoich oprawców. Gdy ja modlę się do Niego jako Boga, On modli się we mnie jako głowa całego Kościoła i modli się za mnie jako kapłan. Gdy włączam się w Jezusową modlitwę z krzyża, pozwalam Mu zmieniać moje serce, by potrafiło przebaczać.
> 
> <span style="color: #666699;">&#8222;Błagając Ojca łaskawie, jak pośrednik w ludzkiej sprawie, byłeś Krwią swą zbroczony, na krzyżu rozciągniony. Jezu, piętnuj Twymi rany w głębi serca chrześcijany! Niech boleść śmierci Twej zmniejszy bóle śmierci mej&#8221; (&#8222;Pozwól mi Twe męki śpiewać&#8221;).</span>
> 
> &nbsp;

  * Dzisiejszą **Niedzielą Palmową** rozpoczynamy **Wielki Tydzień**. Centralne miejsce w tym tygodniu, jak również w ciągu całego roku liturgicznego zajmuje **Triduum Paschalne**, trwające od Mszy Św. wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze Śmierci do Życia.
  * Msza Święta w **Wielki Czwartek** jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami – chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych.
  * W **Wielki Piątek** uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego. W Wielki Piątek obowiązuje post ścisły.
  * W **Wielką Sobotę **przez cały dzień adorujemy Jezusa Eucharystycznego w Grobie od godziny <span style="text-decoration: underline;"><strong>9:30</strong></span> do liturgii wieczornej.
  * W ciągu dnia święcenie pokarmów na stół wielkanocny będzie się odbywało o godz.: **10:00**, **11:00**, **12:00**, **13:00**.
  * Święcenie pokarmów w wioskach według następującego porządku: 
      1. Wilkowo 1 – **9:45**
      2. Tolejny – **9:55**
      3. Wilkowo 2 – **10:05**
      4. Sudwa Kolonia – **10:20**
      5. Karczma Świętojańska – **10:30**
      6. Świętajny – **10:40**
      7. Sudwa – **10:50**
      8. DPS – **11:00**
  * W sobotę wieczorem o godzinie <span style="text-decoration: underline;"><strong>20:00</strong></span> będziemy uczestniczyli w Liturgii Wigilii Paschalnej, która jest **Mszą Niedzieli Zmartwychwstania**. Na tę Liturgię przynosimy ze sobą świece chrzcielne – gromnice, paschaliki, lampiony. Na koniec tej Liturgii, pierwszej Mszy Świętej wielkanocnej, będzie wystawienie Najświętszego Sakramentu i po krótkiej modlitwie odbędzie się procesja rezurekcyjna ku czci Chrystusa Zmartwychwstałego. Serdecznie zapraszam do czynnego udziału w tej procesji strażaków, Kółka Różańcowe, służbę liturgiczną i muzyczną, dzieci chętne do niesienia poduszek z emblematami religijnymi. Chorągwie, różaniec, baldachim i poduszki będą dostępne w kaplicy przy głównym wejściu.
  * Liturgia Wielkiego Czwartku i Wielkiego Piątku będzie o godzinie <span style="text-decoration: underline;"><strong>18:00</strong></span>. Liturgia Wigilii Paschalnej rozpocznie się w sobotę o godzinie <span style="text-decoration: underline;"><strong>20:00</strong></span>.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * Msze Święte w pierwszym dniu Świąt będą jak w każdą niedzielę: o godzinie **<span style="text-decoration: underline;">9:00</span>,** <span style="text-decoration: underline;"><strong>11:00</strong></span> i **<span style="text-decoration: underline;">17:00</span>.** W drugim dniu Świąt Msze Św. o godzinie <span style="text-decoration: underline;"><strong>9:00</strong></span> i <span style="text-decoration: underline;"><strong>11:00</strong></span>, nie będzie Mszy Świętej o godzinie 17:00.
  * Po dzisiejszych Mszach Świętych przy wyjściu z kościoła będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * W Wielkim Tygodniu będzie jeszcze okazja do **Spowiedzi Świętej** – dziś po Mszy Świętej, każdego dnia przed Mszą Świętą, a w Wielki Czwartek i w Wielki Piątek po liturgii Triduum Paschalnego.
  * Konkurs na największą i najpiękniejszą palmę wykonaną własnoręcznie rozstrzygnięty zostanie dziś po Mszy Świętej o godzinie <span style="text-decoration: underline;">11:00</span>.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.
  * W zakrystii są do nabycia paschaliki wielkanocne po 5 złotych.
  * jutro Msza Święta o godzinie <span style="text-decoration: underline;">8:00</span>.