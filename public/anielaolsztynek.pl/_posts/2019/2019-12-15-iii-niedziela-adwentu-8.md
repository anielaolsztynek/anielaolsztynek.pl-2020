---
id: 2747
title: III Niedziela Adwentu
date: 2019-12-15T18:00:48+00:00
author: admin
layout: post
guid: http://anielaolsztynek.pl/?p=2747
permalink: /2019/12/iii-niedziela-adwentu-8/
categories:
  - Bez kategorii
---
> **Mt 11, 2-11**
> 
> **Wielkość Jana Chrzciciela**
> 
> Jezus daje świadectwo o wielkości Jana Chrzciciela, który doskonale wypełnił misję przygotowania ludzkich serc na Jego przyjście. Jan Chrzciciel szedł drogą całkowitego ubóstwa i zapomnienia o sobie. Żył tak, aby nie przysłonić sobą Jezusa. A przecież pociągając innych radykalizmem swojego życia, łatwo mógł stać się przywódcą. On natomiast wiernie szedł drogą wyznaczoną mu przez Boga. Realizował Jego plan, a nie swoją wizję. Konsekwentnie wskazywał na Jezusa, również spójnością swojego życia, słów i czynów. Prostować drogi na przyjście Mesjasza to solidnie wypełniać swoje powołanie, budować jedność życia wiary w codzienności, starać się o zgodność czynów ze słowami. Tak postępował Jan Chrzciciel, dlatego Jezus daje go za przykład wiary, która nie uległa zwątpieniu. Jednocześnie Jezus pokazuje wielkość tych, którzy mają udział w królestwie, które zapoczątkował. Nie mierzy się jej zasługami, lecz przyjaźnią z Jezusem.
> 
> <span style="color: #666699;">Wspomagaj mnie, Panie, stale swoją łaską, abym mógł być Twoim świadkiem przez jedność mojego życia oddanego Tobie. Daj mi pokorę, abym nigdy nie przesłaniał Ciebie innym.</span>
> 
> &nbsp;

  * Zbliżają się **Święta Bożego Narodzenia**. Zachęcam, abyśmy przeżyli je pojednani z Bogiem, aby w tym czasie znalazł miejsce w naszych sercach. Okazja do **Spowiedzi Św**. każdego dnia przed Mszą Św.
  * Dzisiaj rozpoczęły się **rekolekcje** w parafii Najświętszego Serca Pana Jezusa i będą trwały do wtorku włącznie.
  * Od wtorku – <span style="text-decoration: underline;">17 grudnia</span> – rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy **Nowennę do Dzieciątka Jezus**.
  * W tym tygodniu **Msze Św.** **roratnie** w <span style="text-decoration: underline;">środę i piątek</span> o godzinie <span style="text-decoration: underline;">17:00</span>. Dzieci i młodzież przed bierzmowaniem zapraszam tym razem w piątek.
  * We wtorek Msza Święta będzie o godzinie <span style="text-decoration: underline;">8:00</span>.
  * Są jeszcze do nabycia **świece Caritas** na stół wigilijny.
  * Jeszcze do dziś można przynosić napełnione siatki Caritas, które w tym tygodniu będą rozprowadzone. Do dziś przyniesiono 23 paczki.
  * Dziękuję wszystkim, którzy włączyli się w akcję pomocy przedświątecznej** **najbardziej potrzebującym osobom z naszej parafii.
  * W sobotę o godzinie 17:00 **Msza Święta za wszystkich zmarłych w minionym roku i pochowanych** **przez firmę „Arka”**, a szczególnie za zmarłych z naszej parafii.