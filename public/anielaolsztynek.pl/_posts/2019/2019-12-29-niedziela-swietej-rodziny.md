---
title: Niedziela Świętej Rodziny
date: 2019-12-29
---

> **Mt 2, 13-15, 19-23**
>
> **Rodzina – sanktuarium miłości**
>
> Kiedy patrzymy na Świętą Rodzinę, odkrywamy podstawową zasadę życia – wzajemną miłość. Miłość jest istotą życia Rodziny z Nazaretu, w której centrum stoi Syn Boży Wcielony. W tej szkole życia uczymy się budować jedność i szczęście naszych rodzin. Dziś szczególnie chcemy patrzeć na Świętego Józefa. Jego troska o rodzinę może nas budować. Święty Józef przede wszystkim słuchał głosu Boga i zawierzył Jego prorokom. Rozumiał, jak wielkie wartości niesie w sobie tradycja, co potwierdziło spełnienie się proroctw w jego życiu. Myślał tylko o Dziecięciu i Jego Matce. Historia życia Józefa i całej Świętej Rodziny uczy, że w życiu nie ma przypadków. W przeciwnościach mamy czynić to, co jest w zasięgu naszych możliwości, ale przede wszystkim zdać się na Boga. Posłuszeństwo jest najlepszą odpowiedzią na łaskę Bożą.
>
> <span style="color: #666699;">Proszę Cię, Panie, aby umacniała się moja miłość do Ciebie. Z Twoją pomocą pragnę konsekwentnie obdarowywać miłością najbliższych. Uświęcaj, Panie, moją rodzinę.</span>
>
> &nbsp;

- We wtorek **ostatni dzień starego roku**. Po Mszy Świętej o godzinie <u>17:00</u> będzie wystawienie Najświętszego Sakramentu połączone z nabożeństwem dziękczynno-przebłagalnym i Te Deum.
- W środę **Nowy Rok**. Msze Święte w tym dniu o godzinie <u>11:00</u> i <u>17:00</u>.
- W tym tygodniu wypada I czwartek, I piątek i I sobota stycznia. W piątek przed południem odwiedziny chorych.
- W następną, I niedzielę miesiąca, wystawienie i adoracja Najświętszego Sakramentu.
- **„Betlejem na Warmii i Mazurach”**. Zapraszamy do udziału w wyjątkowym wydarzeniu muzycznym, które po raz drugi zagości w archidiecezji warmińskiej. Będzie to widowisko muzyczne „Głośna Noc – Betlejem w Polsce”. Koncert odbędzie się <u>18 stycznia 2020</u> r. w Expo Mazury w Ostródzie o godzinie <u>18.00. Obecnie trwa sprzedaż biletów na to widowisko. Bilety do nabycia w Kurii Archidiecezji Warmińskiej i Księgarni Diecezjalnej przy ul. Staszica w Olsztynie, a także przez stronę http://www.betlejemwpolsce.pl/ Bilety w cenie 50 zł, 60 zł, 80 zł. Szczegóły: http://archwarmia.pl/wydarzenia/betlejem-na-warmii-i-mazurach/ .
- **Wizyty duszpasterskie – kolęda – w tym tygodniu według następującego porządku**:
  - Sudwa Kol., Świętajny, Karczma Świętojańska i ul. Parkowa 2 – poniedziałek, godzina <u>9:00</u>.
  - Wilkowo 8-13 – wtorek, godzina <u>9:00</u>.
  - Łęciny, Tolejny, Wilkowo nr 1-7 – czwartek, godzina <u>9:00</u>.
  - Ul. Wilcza 14 B – piątek, godzina <u>13:30</u>.
  - Ul. Wilcza 14 i 14 A – sobota, godzina <u>9:00</u>.
