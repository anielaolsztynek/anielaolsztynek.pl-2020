---
id: 2631
title: Niedziela Trójcy Przenajświętszej
date: 2019-06-16T18:00:47+00:00
author: admin
layout: post
guid: http://anielaolsztynek.pl/?p=2631
permalink: /2019/06/niedziela-trojcy-przenajswietszej-8/
categories:
  - Bez kategorii
---
> **J 16, 12-15**
> 
> **Prawda o Bogu Trójjedynym**
> 
> Dziś człowiek próbuje sam określać, co jest prawdziwe, a co nie. Taki subiektywizm poznawczy nie rozwija jednak człowieka, lecz jest źródłem zamętu w świecie. Ale prawda to nie tylko intelektualny wysiłek stwierdzenia zgodności umysłu z rzeczywistością. Stworzenie nie dochodzi do prawdy , lecz jest do niej przyprowadzane. Boża prawda, do jakiej prowadzi Duch Święty, to udział w życiu Boga Jedynego w Trzech Osobach. To poznanie i doświadczanie Miłości niedostępne o własnych siłach. W tę tajemnicę odwiecznego darowania i przyjmowania wprowadza tylko Duch Prawdy, który od Ojca i Syna pochodzi. Kontemplacja różnorodności Osób w jedności natury wymyka się logice rozumu. Potrzebuje światła posłusznej wiary oraz ufnego przyjęcia całej objawionej prawdy &#8211; ona jest niezbędna, abym mógł realizować swoje chrześcijańskie powołanie.
> 
> <span style="color: #666699;">Duchu Święty, proszę, prowadź mnie cierpliwie drogą prawdy o życiu miłosnej jedności Osób Boskich. Niech moje życie będzie na chwałę Boga Trójjedynego!</span>
> 
> &nbsp;

  * Uroczystość Najświętszego Ciała i Krwi Pana Jezusa – **Boże Ciało** – wypada w najbliższy czwartek, 20 czerwca. **Tradycyjnie Msza Święta w tym dniu będzie odprawiona w amfiteatrze w Skansenie  o godzinie <span style="text-decoration: underline;">10:00</span>**. Po Mszy Świętej idąc w procesji Eucharystycznej udamy się do czterech ołtarzy. W związku z tym bardzo proszę o wykonanie ołtarzy w tych samych miejscach, co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Proszę o udział w procesji Panie z Kółek Różańcowych, Strażaków i całą służbę liturgiczną. Dziewczynki, które były w tym roku u Pierwszej Komunii Świętej, a także wszystkie chętne dziewczynki zapraszam do sypania kwiatków w czasie procesji Eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych również zapraszam w albach do udziału w procesji – do niesienia poduszek z emblematami religijnymi. Procesja zakończy się w kościele, gdzie zaśpiewamy Te Deum i odmówimy litanię do Najświętszego Serca pana Jezusa.
  * W czasie Mszy Świętej o godzinie <span style="text-decoration: underline;">10:00</span> będziemy szczególnie modlić się **w intencji dzieci, młodzieży, nauczycieli, wychowawców i katechetów z okazji zakończenia roku szkolnego**.
  * W Boże Ciało będą jeszcze dwie Msze Święte połączone ze ślubem o godzinie <span style="text-decoration: underline;">14:30</span> i <span style="text-decoration: underline;">16:00</span>.
  * We wtorek Msza Święta z nabożeństwem czerwcowym będzie o godzinie <span style="text-decoration: underline;">8:00</span>.