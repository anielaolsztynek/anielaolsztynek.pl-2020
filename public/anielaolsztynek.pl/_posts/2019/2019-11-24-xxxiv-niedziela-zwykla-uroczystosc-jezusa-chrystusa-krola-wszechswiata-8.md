---
id: 2736
title: 'XXXIV Niedziela zwykła &#8211; Uroczystość Jezusa Chrystusa Króla Wszechświata'
date: 2019-11-24T18:00:46+00:00
author: admin
layout: post
guid: http://anielaolsztynek.pl/?p=2736
permalink: /2019/11/xxxiv-niedziela-zwykla-uroczystosc-jezusa-chrystusa-krola-wszechswiata-8/
categories:
  - Bez kategorii
---
> **Łk 23, 35-43**
> 
> **Król na tronie miłości miłosiernej**
> 
> Przyjrzyj się, jak Jezus realizuje swoje królestwo. W bliskości do ludzi jako najlepszy ich pasterz. W rządzeniu, które jest pokorną służbą, a jej fundamentem &#8211; posłuszna miłość do Ojca. To miłość zatroskana o każdego, która nigdy nie staje się przymusem, zaprasza, aby człowiek podjął wolną decyzję uczynienia Chrystusa swoim jedynym królem. Każdy grzech i brak odpowiedzi na łaskę Bożą stają się zaprzeczeniem królowaniu Boga. Świat dzisiejszy pokazuje, że wszystko można ośmieszyć i wyszydzić, również królowanie Boga, bo demaskuje obłudę wszelkiej władzy, ludzkiej pychy i egoizmu. Jezusowe królestwo jest królestwem życia, które zwyciężyło szatana i śmierć, trwa bez końca. Jest królestwem służebnej miłości. Zdobywa się je przez posłuszeństwo i pokorną odpowiedź na łaskę płynącą z Krzyża. Jezus króluje z tronu miłosierdzia. Jego królestwo może stać się udziałem każdego, największego nawet łotra. Trzeba tylko ufnego i całkowitego uznania w Jezusie Króla wszechświata i swojego życia.
> 
> <span style="color: #666699;">Niech każdego dnia przychodzi do mnie Twoje, Panie, królestwo. Wspomagaj mnie, abym mógł żyć jego prawem. A kiedy zakończę ziemską wędrówkę, przyjmij mnie do jego pełni.</span>
> 
> &nbsp;

  * Dziękuję **Siostrze Jolancie Kisiel** za obecność w naszej parafii i wspólną modlitwę.
  * Bóg zapłać za ofiary złożone dziś na tacę na potrzeby Wyższego Seminarium Duchownego **„Hosianum”** w Olsztynie.
  * Dziś, po Mszy Świętej o godzinie <span style="text-decoration: underline;">9:00</span>, na zakończenie roku kościelnego będzie wystawienie Najświętszego Sakramentu, Litania do Najświętszego Serca Pana Jezusa i **akt poświęcenia Jezusowi Chrystusowi Królowi Wszechświata.**
  * W sobotę – <span style="text-decoration: underline;">30 listopada</span> –  wypada liturgiczna **Uroczystość Św. Andrzeja** **Apostoła** – głównego patrona Archidiecezji Warmińskiej.
  * W następną – I niedzielę miesiąca – wystawienie i adoracja Najświętszego Sakramentu.
  * W następną niedzielę o godzinie <span style="text-decoration: underline;">8:30</span> wspólny różaniec i zmiana tajemnic różańcowych.
  * Od następnej niedzieli rozpoczyna się **Adwent** – okres przygotowania do Świąt Narodzenia Pańskiego.
  * **Rekolekcje** w naszej parafii tradycyjnie już rozpoczną się od II Niedzieli Adwentu, a więc za dwa tygodnie i będą trwały do wtorku włącznie.
  * Dzieci zachęcam do podjęcia **postanowień adwentowych** i wypisania ich na papierowych serduszkach. Przyniesiemy je w następną niedzielę i złożymy w czasie Mszy Świętej o godzinie <span style="text-decoration: underline;">11:00</span> przed ołtarzem.
  * **Opłatki** na stół wigilijny będą roznoszone tradycyjnie do wszystkich mieszkań w parafii. Można też nabyć je osobiście w kancelarii. Ofiary składane przy tej okazji będą przeznaczone na ogrzewanie kościoła.
  * Do dzisiejszego numeru „Gościa Niedzielnego” jest dołączony kalendarz na Nowy Rok z Janem Pawłem II.
  * **Próba chóru** za tydzień &#8211; w niedzielę, o godzinie 18:00.