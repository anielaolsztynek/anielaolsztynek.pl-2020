---
id: 2225
title: XXIII Niedziela zwykła
date: 2017-09-10T00:00:27+00:00
author: admin
layout: post
guid: http://anielaolsztynek.pl/?p=2225
permalink: /2017/09/xxiii-niedziela-zwykla-7/
categories:
  - Bez kategorii
---
> **Mt 18, 15-20**
> 
> **Instrukcja obsługi**
> 
> Pan Jezus podaje dzisiaj w Ewangelii bardzo szczegółową instrukcję tego, jak postępować z osobami, które grzeszą, które postępują w sposób niewłaściwy. Jest to bardzo czytelna instrukcja, którą czasem pomijamy w poszukiwaniu plotki i osobistej satysfakcji: jestem lepszy od ciebie i wszystkim o tym powiem. Szczególnie interesujące jest jednak to sformułowanie: a jeśli nawet Kościoła nie usłucha ten grzesznik, to niech ci będzie jak poganin, chciałoby się pomyśleć: niech ci będzie obmierzły, ale to nieprawda, bo Jezus pogan i grzeszników traktował z największą troską. Nie z pogardą, nie z odrazą, nie na dystans, tylko z jeszcze większą przyjaźnią i życzliwością. A więc jeśli twój wróg upomniany przez ciebie się nie nawróci i upomniany wraz ze świadkami też tego nie zrobi, i gdy doniesiesz Kościołowi też się nie nawróci, to wtedy masz być wobec niego wyjątkowo serdeczny, wyjątkowo życzliwy, zainteresowany jego sytuacją, bo jest to sytuacja dramatyczna. Musimy pamiętać, że ani Kościół, ani Pan Bóg nas nie odrzucają. Kościół i Pan Bóg są teraz tymi, którzy traktują nas jak poganina i grzesznika, czyli z największą troską, z największą miłością.
> 
> <span style="color: #666699;">Panie, daj mi uznać moją małostkowość i drobiazgowość, niech nie staną się one przeszkodą na drodze spotkania z drugim człowiekiem, lecz niech będą drogowskazem, jak budować wspólnotę  Kościoła w jedności i prawdzie.</span>
> 
> &nbsp;

  * Dziś odbywają się uroczystości odpustowe w **140 rocznicę Objawień Najświętszej** **Marii Panny w Gietrzwałdzie** i 51 Dożynki Archidiecezjalne.
  * W następną niedzielę, <span style="text-decoration: underline;">17 września</span>, na terenie naszej parafii, w Skansenie, odbędą się już po raz siódmy **Dożynki Wojewódzkie**, które rozpoczną się Mszą Św. o godzinie 12:00 pod przewodnictwem Księdza Arcybiskupa Józefa Górzyńskiego Metropolity Warmińskiego. W związku z powyższym w następną niedzielę nie będzie Mszy Świętej o godzinie 11:00 w naszym kościele. W tym dniu wstęp do Skansenu jest wolny.
  * Spotkanie z rodzicami dzieci pierwszokomunijnych w ostatnią niedzielę września,  po Mszy Świętej o godzinie <span style="text-decoration: underline;">11:00</span>.
  * Dziś będą rozdawane dzieciom obrazki i książeczki do ich wklejania.
  * Jest do nabycia nowy numer „Gościa Niedzielnego”.
  * W ramach obchodów i zakończenia obchodów 100 rocznicy Objawień Matki Bożej w Fatimie, powstała ogólnopolska inicjatywa modlitwy za Ojczyznę i cały świat **&#8222;Różaniec do granic&#8221;**. W dniu <span style="text-decoration: underline;">7 października</span> milion osób ma odmawiać różaniec wzdłuż granic Polski. Powstanie 3,5 tysiąca stref modlitwy. Potężna modlitwa różańcowa może wpływać na losy Polski, Europy a nawet całego świata &#8211; tłumaczą organizatorzy tego wydarzenia. Modlitwa będzie w Święto Matki Bożej Różańcowej ustanowione po wielkiej bitwie pod Lepanto, gdzie flota chrześcijańska pokonała wielokrotnie większą flotę muzułmańską ratując Europę przed islamizacją. Dla Olsztynka kościół stacyjny jest w Lelkowie na północy Polski. Wszystkich chętnych do wyjazdu w tym dniu i do modlitwy proszę o zgłaszanie się do końca tego tygodnia, chodzi o autokar. Przejazd kosztuje 50 złotych.
  * Zapraszamy na koncert &#8211; spektakl pt.: **&#8222;Mojżesz w wersji polskiej&#8221;** z udziałem gwiazd Polskiej Opery w dniu <span style="text-decoration: underline;">24 września o godzinie 18:00</span> w Amfiteatrze w Ostródzie. Plakat na ten temat znajduje się w gablocie.