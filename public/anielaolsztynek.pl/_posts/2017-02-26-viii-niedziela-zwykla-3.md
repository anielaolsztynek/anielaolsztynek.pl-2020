---
id: 2091
title: VIII Niedziela zwykła
date: 2017-02-26T00:00:05+00:00
author: admin
layout: post
guid: http://anielaolsztynek.pl/?p=2091
permalink: /2017/02/viii-niedziela-zwykla-3/
categories:
  - Bez kategorii
---
> **Mt 6, 24-34**
> 
> **Wewnętrzne rozdwojenie**
> 
> Bardzo często żyjemy w sposób, który doskonale odzwierciedla staropolskie przysłowie: &#8222;Panu Bogu świeczkę i diabłu ogarek&#8221;. Tak ustawiamy sobie życie, aby zabezpieczyć się na wszystkich frontach. Nie ma w nim miejsca na zaufanie do Boga. Przecież na wszelki wypadek musimy się sami zabezpieczyć. W ten sposób utrwalamy w sobie wewnętrzne rozdwojenie, które paraliżuje nasz rozwój duchowy. Jak bowiem można iść do przodu, kiedy próbujemy podążać w dwóch różnych kierunkach? Kręcimy się więc w miejscu, upadamy, złościmy się na siebie samych za to, że nie robimy żadnych postępów lub najzwyczajniej przyzwyczajamy się do tej duchowej stagnacji i uznajemy ją za coś normalnego. Jeśli jednak chcemy wykonać krok do przodu, to musimy oddalić pewne rzeczy w naszym życiu, które ten czyn blokują. Nie zawsze są to rzeczy złe, ale jeśli ich nie zostawimy, to nie uda nam się ruszyć z miejsca. Dla każdego z nas jest to coś innego i każdy z nas musi sam to odkryć. Tylko wtedy, kiedy zaufamy Bogu i zrobimy pierwszy krok wiary, będziemy mogli wyruszyć w duchową podróż naszego życia.
> 
> <span style="color: #666699;">Panie Jezu, Ty pragniesz nas w całości dla siebie. Pomóż nam zostawić wszystko to, co oddziela nas od Ciebie.</span>

  * W tym tygodniu Środą Popielcową rozpoczyna się okres Wielkiego Postu – okres 40 dni przygotowania do największych świąt chrześcijańskich – Świąt Paschalnych. W tym dniu tradycyjnie nastąpi posypanie głów popiołem na znak pokuty. Msze Święte w tym dniu o godzinie 10:00 i 17:00. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. Droga Krzyżowa będzie odprawiana w naszym kościele w każdy piątek Wielkiego Postu o godzinie 16:30, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie. Szczególnie zapraszam rodziców i dzieci pierwszokomunijne oraz kandydatów do bierzmowania do udziału w tym nabożeństwie. Po Mszy Świętej spotkanie dla bierzmowanych. Gorzkie Żale w niedziele Wielkiego Postu o godzinie 8:45.
  * W tym tygodniu wypada I czwartek, I piątek i I sobota marca. W piątek odwiedzin chorych nie będzie. Okazja do Spowiedzi Świętej w I piątek od godziny 16:00.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Dziś w Szkole Muzycznej w Olsztynie odbywa się XIX Wenta Dobroczynna &#8211; informacje na ten temat w gablocie.
  * Bóg zapłać za ofiary złożone w lutym na rzecz inwestycji parafialnych i wszystkim osobom zbierającym te ofiary. Msza Święta w intencji wszystkich ofiarodawców jutro – w poniedziałek.
  * Próba chóru parafialnego w następną niedzielę o godzinie 18:00.
  * Dzieło Misyjne Archidiecezji Warmińskiej zaprasza wszystkich ludzi dobrej woli do włączenia się w Akcję Papieskiego Stowarzyszenia Pomoc Kościołowi w Potrzebie &#8222;Mleko dla Aleppo&#8221; &#8211; dziś po Mszy Świętej będą zbierane dobrowolne ofiary na niżej przedstawiony cel:

## Mleko dla Aleppo

<div>
  27/02/2017
</div>

[![Mleko dla Alelppo plakat DMAW mp](http://archwarmia.pl/assets/news-articles/thumbnails/_resampled/SetWidth250-Mleko-dla-Alelppo-plakat-DMAW-mp.jpg)](http://archwarmia.pl/assets/news-articles/thumbnails/Mleko-dla-Alelppo-plakat-DMAW-mp.jpg)

<div>
  <p>
    Dzieło Misyjne Archidiecezji Warmińskiej zaprasza wszystkich ludzi dobrej woli do włączenia się w Akcję Papieskiego Stowarzyszenia Pomoc Kościołowi w Potrzebie &#8211; „Mleko dla Aleppo”.
  </p>
</div>

<div>
  <p>
    Aktualnie wyjątkowo trudna jest sytuacja Chrześcijan w Aleppo: ok. 80% mieszkańców tego miasta jest wysiedlonych ze swoich domów, ponad 70% mieszkańców żyje poniżej poziomu ubóstwa. Ubóstwo dotyka także matki karmiące piersią nowonarodzone dzieci. Z powodu niedożywienia matki nie są w stanie karmić swoich dzieci. Do akcji zapraszamy osoby indywidualne, rodziny oraz całe wspólnoty parafialne i szkolne.
  </p>
  
  <p>
    Wpłaty bezpośrednio na konto: Papieskie Stowarzyszenie Pomoc Kościołowi w Potrzebie
  </p>
  
  <p>
    Konto złotówkowe: ING Bank Śląski o/ Warszawa
  </p>
  
  <p>
    31 1050 1025 1000 0022 8674 7759 z dopiskiem: „Podaruj puszkę mleka”
  </p>
  
  <p>
    Od początku wojny w Syrii wszystkie kościoły bardzo aktywnie włączają się w pomoc humanitarną ofiarom wojny. Jest ona niezbędna, gdyż z powodu wojny gospodarka została sparaliżowana, z czym łączył się wzrost bezrobocia, dramatyczna inflacja oraz emigracja, w szczególności Chrześcijan.
  </p>
  
  <p>
    W tej dramatycznej sytuacji mleko jest absolutną podstawą zapewniającą odpowiedni rozwój dzieci. Uważamy, że dzieci Aleppo, którym odebrano beztroskie dzieciństwo, powinny mieć zagwarantowany dostęp do choćby podstawowych produktów, dzięki którym będą mogły przeżyć i prawidłowo się rozwijać. Dlatego najnowszy projekt Papieskiego Stowarzyszenia dotyczy dostarczenia mleka dzieciom w Aleppo, które nie ukończyły 10. roku życia.
  </p>
  
  <p>
    Program obejmuje ok. 2850 dzieci. Liczba odbiorców jest zależna od liczby urodzin i emigracji poszczególnych rodzin. (2600 dzieci pomiędzy 1 a 10 r. życia otrzymuje mleko w proszku, natomiast 250 noworodków specjalne mleko dla noworodków.) Szacowany koszt tego projektu na jeden miesiąc to ok. 20 tys. dolarów co daje w rezultacie ok. 7 dolarów na jedno dziecko na miesiąc.
  </p>
  
  <p>
    Dzieło Misyjne Archidiecezji Warmińskiej prosi równocześnie o przesłanie na e-mail: misje@archwarmia.pl informacji o dokonanej wpłacie i jej wysokości, chcemy bowiem nagrodzić najlepszych i wysłać podziękowania za udział w projekcie „Mleko dla Aleppo”.
  </p>
  
  <p>
    Szczegóły na plakacie.
  </p>
  
  <p>
    Kuria Archidiecezji Warmińskiej
  </p>
</div>