---
id: 872
title: 'II Niedziela Wielkanocna &#8211; Niedziela Miłosierdzia Bożego'
date: 2013-04-07T20:54:28+00:00
author: admin
layout: post
guid: http://anielaolsztynek.pl/?p=872
permalink: /2013/04/ii-niedziela-wielkanocna-niedziela-milosierdzia-bozego-3/
categories:
  - Bez kategorii
---
> **J 20, 19-31**
> 
> **Przyjmij dar Ducha**
> 
> Pośród siedmiu darów Ducha Świętego, które znamy z katechizmu, nie ma daru przebaczania doznanych krzywd, a jednak pierwszym znakiem Jego obecności w życiu apostołów jest misja odpuszczania grzechów, jednania człowieka z Bogiem, z bliźnim i z sobą samym. Ten potrójny wymiar przebaczenia winien nam przypominać przykazanie miłości, ono bowiem także realizuje się w tych trzech wymiarach. Stąd prosty wniosek, że nie ma miłości bez Ducha Świętego. Nie ma miłości i nie może być jej tam, gdzie nie ma doświadczenia przebaczenia grzechów.
> 
> <span style="color: #666699;">Posyłaj mi, Panie, swego Ducha, abym mógł doświadczyć Twojego przebaczenia i ogłaszać je wszystkim ludziom jako Dobrą Nowinę.</span>

  * Dziękuję Panu Zbigniewowi Kaczmarkowi, aktorowi, za obecność w naszej parafii i przybliżenie nam w sposób aktorski i artystyczny tajemnicy Miłosierdzia Bożego.
  * Decyzją Konferencji Episkopatu Polski tegoroczna Niedziela Miłosierdzia Bożego rozpoczyna 69 Tydzień Miłosierdzia, który trwać będzie do 13 kwietnia i odbywać się będzie pod hasłem &#8222;Wiara żywa uczynkami&#8221;. Dotychczas Tydzień Miłosierdzia był obchodzony w październiku.
  * W dzisiejszą Niedzielę Miłosierdzia Bożego obchodzimy patronalne Święto Caritas. Ofiary zebrane na tacę w tym dniu przeznaczone będą na potrzeby Caritas.
  * Dziękuję wszystkim dzieciom za ich serce &#8211; złożyły w ramach jałmużny wielkopostnej ofiary o łącznej kwocie 200 złotych (przed rokiem było to 170 złotych), dorośli &#8211; 260 złotych. Tymi ofiarami wsparliśmy osoby najbardziej potrzebujące.
  * Jutro w liturgii obchodzimy Uroczystość Zwiastowania Najświętszej Marii Pannie, przeniesioną z 25 marca na 8 kwietnia z uwagi na Wielki Tydzień i Oktawę Wielkanocną. Jest to Dzień Świętości Życia.
  * Jutro odbędzie się egzamin kurialny dla młodzieży przed bierzmowaniem &#8211; o godzinie 16.00. Natomiast o godzinie 16.30 będzie Spowiedź Święta dla młodzieży, świadków i wszystkich chętnych.
  * Bierzmowanie w naszej parafii odbędzie się w najbliższy wtorek &#8211; 9 kwietnia o godzinie 16.00 (to zarazem jedyna Msza Święta w tym dniu). Sakramentu tego udzieli Ksiądz Biskup Jacek Jezierski. Zapraszam na tę uroczystość rodziców młodzieży przystępującej do bierzmowania, rodzeństwo, krewnych i wszystkich chętnych. Do bierzmowania w tym roku przystąpi 20 osób.
  * We środę Msza Święta rano o godzinie 8.00.
  * Próba dla dzieci przed i Komunią Świętą odbędzie się w tym tygodniu w piątek o godzinie 17.30.
  * Spotkanie z rodzicami dzieci pierwszokomunijnych w następną niedzielę po Mszy Świętej o godzinie 11.00.
  * Bóg zapłać za ofiary złożone w marcu na rzecz inwestycji parafialnych. Dziękuję wszystkim osobom trudzącym się zbieraniem tych ofiar. Msza Święta w intencji ofiarodawców w środę o godzinie 8.00. Raz jeszcze dziękuję fundatorom figury Pana Jezusa umieszczonej na głównej ścianie ołtarzowej, poświęconej w Niedzielę Palmową. Jest już też zadeklarowany fundator pierwszego żyrandola, którego cena wynosi obecnie 5300 (przed 5 laty 3800 złotych). Realizacja tego zamysłu nastąpi w drugiej połowie roku. Idealnie byłoby, gdyby zawisły razem przynajmniej dwa żyrandole &#8211; mamy jeszcze trochę czasu&#8230;
  * Jest do nabycia nowy numer &#8222;Gościa Niedzielnego&#8221;.