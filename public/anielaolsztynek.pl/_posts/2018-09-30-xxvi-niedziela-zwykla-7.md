---
id: 2462
title: XXVI Niedziela zwykła
date: 2018-09-30T00:00:48+00:00
author: admin
layout: post
guid: http://anielaolsztynek.pl/?p=2462
permalink: /2018/09/xxvi-niedziela-zwykla-7/
categories:
  - Bez kategorii
---
> **Mk 9, 38-43. 45. 47-48**
> 
> **Zgorszenie**
> 
> Chcąc nie chcąc, zawsze stajemy po czyjejś stronie &#8211; działaniem lub bezczynnością, mówieniem lub milczeniem, uśmiechem lub przez kamienną twarz. W konkretnych życiowych sytuacjach bezstronność nie istnieje. Wybierając, opowiadamy się za dobrem lub złem, postępujemy szlachetnie lub niegodziwie. Kiedyś nam wszystkim przyjdzie zdać sprawę ze swego życia. Jezus przestrzega przed dramatem zgorszenia: gdy drugi człowiek staje się przeze mnie gorszy, upada, zaczyna służyć złej sprawie. Mieć kogoś na sumieniu to niezwykle gorzkie doświadczenie. Dlatego Ewangelia mówi o zdecydowanym przeciwstawieniu się złu: odetnij się od tego, co cię prowadzi do zła i grzechu.
> 
> <span style="color: #666699;">Panie, miej miłosierdzie nade mną i przebacz mi, jeśli dopuszczę się zła, stając się dla kogoś powodem zgorszenia. Przepraszam dziś za wszelkie moje niegodziwe słowa i złe myśli. </span>
> 
> &nbsp;

  * Dziś po Mszy Świętej o godzinie 11:00 **spotkanie z rodzicami dzieci przygotowujących się w tym roku szkolnym do I Komunii Świętej.**
  * Jutro rozpoczyna się październik, **miesiąc wspólnej modlitwy różańcowej**. Serdecznie zapraszam do tej modlitwy przez cały ten miesiąc, codziennie o godzinie <span style="text-decoration: underline;">16:30</span>, w niedziele o godzinie <span style="text-decoration: underline;">8:30</span>.
  * W tym tygodniu wypada I czwartek, I piątek i I sobota miesiąca. **I czwartek** to dzień upamiętniający ustanowienie Eucharystii i Kapłaństwa, w tym dniu modlimy się o nowe powołania duchowne. W czwartek na wspólny różaniec zapraszam kandydatów do bierzmowania z klasy VIII i III gimnazjum. **I piątek** to dzień poświęcony Najświętszemu Sercu Pana Jezusa. W piątek przed południem odwiedziny chorych z Komunią Świętą. Po południu Spowiedź pierwszopiątkowa od godziny <span style="text-decoration: underline;">16:00 do 16:30</span>, do której zachęcam wszystkich, którzy obchodzą I piątki miesiąca. W szczególności zachęcam dzieci, które w tym roku były u I Komunii Świętej. **I sobota** to dzień poświęcony czci Niepokalanego Serca Maryi.
  * W następną niedzielę wypada liturgiczne wspomnienie **Matki Bożej Różańcowej**. Jest to **Święto Patronalne Kółek Różańcowych**. Zapraszam na wspólny różaniec w intencji wszystkich członków Kółek Różańcowych o godzinie <span style="text-decoration: underline;">8:30</span> i Mszę Świętą w ich intencji o godzinie <span style="text-decoration: underline;">9:00</span>.
  * **Zmiana tajemnic** różańcowych w następną niedzielę po Mszy Świętej o godzinie <span style="text-decoration: underline;">9:00</span>.
  * Następna pierwsza niedziela miesiąca to także **niedziela** **Adoracji Najświętszego** **Sakramentu** na Mszach Świętych o godzinie <span style="text-decoration: underline;">9:00 i 11:00</span>.
  * W następną niedzielę po Mszach Świętych będą zbierane dobrowolne ofiary do puszek na potrzeby **Caritas Archidiecezji Warmińskiej.**
  * Różaniec dla dzieci, w tym dla dzieci pierwszokomunijnych, obowiązkowo w <span style="text-decoration: underline;">środę o godzinie 16:30</span>.
  * Młodzież z klas VII, którą obowiązuje dwuletni cykl przygotowań do bierzmowania, zapraszam <span style="text-decoration: underline;">we wtorek na godzinę 16:30.</span>
  *  Bóg zapłać za ofiary złożone we wrześniu na rzecz **inwestycji parafialnych** i wszystkim osobom zaangażowanym w zbiórkę tych ofiar. Msza Święta w intencji ofiarodawców w najbliższy <span style="text-decoration: underline;">piątek o godzinie 17:00.</span> Zasadniczo zakończono wszystkie inwestycje przewidziane na ten rok: zdjęcie eternitu z kaplicy, odeskowanie i położenie blachodachówki, poprawienie i odnowienie elewacji na wieży, ścianie frontowej i wysokiej ścianie przy prezbiterium, pomalowanie ogrodzenia wokół parkingu i wzdłuż kościoła, konserwacja pomostu i altanki, jeszcze w październiku mamy obiecane wykonanie dwóch konfesjonałów. Łączna wartość tych inwestycji, wraz z konfesjonałami i oddanym długiem zaległym w wysokości 5 000 złotych, wynosi 98 200 złotych. W tym roku na inwestycje parafialne wpłynęło około 27 000 złotych (około, ponieważ na koniec roku podsumuję, ile dokładnie wpłynęło na konto parafialne). Długu pozostaje 71 000. Część długu zaciągnąłem prywatnie, część w banku, a część zalegamy z zapłatą za wykonanie pracy.
  * Jest do nabycia nowy numer &#8222;Gościa Niedzielnego&#8221;.