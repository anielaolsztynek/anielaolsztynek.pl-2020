---
id: 2278
title: 'XXXIV Niedziela zwykła &#8211; Uroczystość Jezusa Chrystusa Króla Wszechświata'
date: 2017-11-26T00:00:35+00:00
author: admin
layout: post
guid: http://anielaolsztynek.pl/?p=2278
permalink: /2017/11/xxxiv-niedziela-zwykla-uroczystosc-jezusa-chrystusa-krola-wszechswiata-6/
categories:
  - Bez kategorii
---
> **Mt 25, 31-46**
> 
> **Niemiłosierny**
> 
> &#8222;Odejdźcie ode Mnie, przeklęci&#8221;. Pozwoliłem sobie w dzisiejszą uroczystość Chrystusa Króla przytoczyć akurat to zdanie z Ewangelii dlatego, że czasami nam się wydaje, że słowa Jezusa są pełne łagodności, miłosierdzia, dobroci i przez to są miękkie, dla wszystkich dostępne, a tymczasem Jezus potrafił wypowiadać słowa twarde i ostre. Ale trzeba się zastanowić, do kogo wypowiada takie słowa. Czy do tych, którzy ważą swoje życie na tej dziwnej wadze grzechu, to znaczy na takiej wadze, która mówi, czy już jestem w grzechu, czy jeszcze nie, czy do tych, którzy swoje relacje z Bogiem próbują oprzeć na łatwym rozróżnieniu: zgrzeszyłem, nie zgrzeszyłem, łaska uświęcająca, stan grzechu śmiertelnego. Nie. Jezus mówi &#8222;odejdźcie&#8221; do tych, którzy nie są pełni miłości miłosiernej. I to jest wielka nauka dla nas. Nie możemy swojej relacji z Bogiem układać na dwóch płaszczyznach. Jestem już w grzechu, czy jeszcze nie. Możesz nie być w grzechu, możesz wypełnić całe prawo, ale równocześnie możesz nie wypełniać uczynków miłosierdzia i wtedy Bóg powie Ci, abyś odszedł Mu sprzed oczu. Nie daj Boże! Kochajmy tych, którzy są wokół nas, bądźmy miłosierni, bo jałmużna i dobroć zmazują nasze grzechy!
> 
> <span style="color: #666699;">Panie, Twoje królestwo przychodzi niepostrzeżenie, lecz mogę doświadczyć jego obecności w napotkanym człowieku. Daj mi serce gotowe przyjąć każdego potrzebującego brata, by w nim zobaczyć Ciebie i razem z Tobą królować na wieki.</span>
> 
> &nbsp;

  * Bóg zapłać za ofiary złożone dziś na tacę na potrzeby Wyższego Seminarium Duchownego **„Hosianum”** w Olsztynie. Dziękuję też obecnemu tu  ks. diakonowi.
  * Dziś, po Mszy Świętej o godzinie <span style="text-decoration: underline;">9:00</span>, na zakończenie roku kościelnego będzie wystawienie Najświętszego Sakramentu, Litania do Najświętszego Serca Pana Jezusa i **akt poświęcenia Jezusowi Chrystusowi Królowi Wszechświata.**
  * Jutro Msza Święta o godzinie <span style="text-decoration: underline;">8:00.</span>
  * W tym tygodniu wypada <span style="text-decoration: underline;">I piątek i I sobota grudnia</span>. W piątek przed południem – odwiedziny chorych.
  * Zmiana tajemnic różańcowych w następną niedzielę po Mszy Świętej o godzinie <span style="text-decoration: underline;">9:00.</span>
  * <span style="text-decoration: underline;">W czwartek &#8211; 30 listopada</span> &#8211;  wypada liturgiczna **Uroczystość Św. Andrzeja** **Apostoła** – głównego patrona Archidiecezji Warmińskiej.
  * Od następnej niedzieli rozpoczyna się **Adwent** – okres przygotowania do Świąt Narodzenia Pańskiego.
  * **Rekolekcje** w naszej parafii tradycyjnie już rozpoczną się <span style="text-decoration: underline;">od II Niedzieli</span> <span style="text-decoration: underline;">Adwentu</span>, a więc za dwa tygodnie i będą trwały do wtorku włącznie.
  * Dzieci zachęcam do podjęcia postanowień adwentowych i wypisania ich na papierowych serduszkach. Przyniesiemy je w następną niedzielę i złożymy w czasie Mszy Świętej o godzinie 11:00 przed ołtarzem.
  * Dorosłych zachęcam do nabywania już dziś po Mszy Świętej siatek charytatywnych, które wypełnimy w domu artykułami spożywczymi oraz chemicznymi i przyniesiemy je z powrotem do kościoła lub na plebanię do 12 grudnia. Podzielimy się nimi z potrzebującymi (osoby samotne, chore).