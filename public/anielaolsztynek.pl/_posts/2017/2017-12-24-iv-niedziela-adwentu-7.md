---
id: 2309
title: IV Niedziela Adwentu
date: 2017-12-24T00:00:20+00:00
author: admin
layout: post
guid: http://anielaolsztynek.pl/?p=2309
permalink: /2017/12/iv-niedziela-adwentu-7/
categories:
  - Bez kategorii
---
> **Łk 1, 26-38**
> 
> **Radujmy się!**
> 
> Słowa powitania skierowane do Maryi przez anioła powinny się stać i naszym udziałem. Jej &#8222;tak&#8221; jest bowiem początkiem zbawienia nas samych. To dzięki niemu odwieczny , nieskończony Bóg wkracza w historię. To już dzisiejszej nocy zaśpiewamy staropolską kolędę &#8222;Bóg się rodzi&#8221;. Kończy się czas adwentu, czas oczekiwania i nastaje wypełnienie wszystkich obietnic zbawienia, skierowanych nie tylko do Izraela, ale, jak już wiemy, do całego świata, do każdego człowieka. Radość Maryi może się stać naszą radością: Zbawiciel jest już blisko, stoi u naszych drzwi (por. Ap. 3, 20). Otwórzmy Mu nasze serca.
> 
> <span style="color: #666699;">Panie, Ty jesteś naszą radością. Przyjdź, prosimy, i zamieszkaj w nas tak, jak zamieszkałeś w Twojej Matce. Niech zbawienie, którym jesteś Ty sam, stanie się w pełni naszym udziałem.</span>
> 
> &nbsp;

  * Już jutro **Święta Bożego Narodzenia**. Naszym polskim zwyczajem poprzedzi je Wieczerza Wigilijna, którą będziemy przeżywali dziś wieczorem w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego, modlitwa, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
  * Dziś nie będzie Mszy Świętej o godzinie 17:00.
  * Msza Święta – **Pasterka** – tradycyjnie o godzinie <span style="text-decoration: underline;">24:00</span>. Przed Pasterką o godzinie <span style="text-decoration: underline;">23:30</span> **koncert kolęd** w wykonaniu naszego parafialnego chóru.
  * W czasie Pasterki będziemy obchodzili **10 rocznicę wejścia do kościoła** i poświęcenia go przez Arcybiskupa Edmunda Piszcza. Zapraszam do wspólnego świętowania tej rocznicy i dziękczynienia Bogu i wszystkim ofiarodawcom za naszą świątynię, która jest owocem Bożego błogosławieństwa i wysiłku wszystkich ludzi dobrej woli.
  * W pierwszym dniu Świąt Msze Święte <span style="text-decoration: underline;">jak w każdą niedzielę</span>. W drugim dniu Świąt nie będzie Mszy Świętej o godzinie 17:00.
  * Okazja do Spowiedzi Św. jeszcze dziś po Mszy Świętej, gdyby była taka potrzeba.
  * Dziękuję za wszelką pomoc w dniach przedświątecznych, Nadleśnictwu Jagiełek za przywiezienie choinki.
  * Bóg zapłać za wszystkie ofiary grudniowe, składane przy okazji roznoszenia opłatków na rzecz kościoła i ogrzewania. Bóg zapłać wszystkim osobom zbierającym ofiary przez cały rok.
  * Świec Caritas już brak.
  * W następną niedzielę będziemy obchodzili **Święto Świętej Rodziny**. To także ostatni dzień starego roku. Jest to szczególna okazja do wdzięczności wobec Pana Boga za kolejny miniony rok. Po Mszy Świętej o <span style="text-decoration: underline;">godzinie 17:00</span> będzie wystawienie najświętszego Sakramentu połączone z nabożeństwem dziękczynno-przebłagalnym i Te Deum.
  * **Wizyty duszpasterskie – kolęda** – **w tym tygodniu według następującego porządku:**
  * Sudwa 26, 28, 30, 32,  33 – środa od godziny 13:00.
  * Sudwa (od szosy) – czwartek, godzina 9:00.
  * Sudwa Kolonia , Świętajny, Karczma Świętojańska i ulica Parkowa cała – piątek od godziny 9:00.
  * Wilkowo nr 8-13 – sobota od godziny 9:00.
  * Jest do nabycia nowy numer „Gościa Niedzielnego”, podwójny po 8 złotych.