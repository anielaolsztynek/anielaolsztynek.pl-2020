---
id: 2103
title: II Niedziela Wielkiego Postu
date: 2017-03-12T00:00:46+00:00
author: admin
layout: post
guid: http://anielaolsztynek.pl/?p=2103
permalink: /2017/03/ii-niedziela-wielkiego-postu-7/
categories:
  - Bez kategorii
---
> **Mt 17, 1-9**
> 
> **Umiłowany Syn Boży**
> 
> <p style="text-align: left;">
>   Mojżesz i Eliasz, dwie kluczowe postaci Starego Testamentu, które w symboliczny sposób reprezentują Prawo i Proroków, filary wiary i tożsamości Izraela, spotykają Jezusa na Górze Przemienienia. Uczniowie, widząc to, chcą oddać im należną w ich odczuciu cześć, gdyż jeszcze nie zrozumieli, że oto tu jest ktoś większy od Mojżesza, tu jest ktoś większy od Eliasza, ‚&#8221;tu jest ktoś większy od Jonasza [&#8230;], tu jest ktoś większy od Salomona (Mt 12, 41-42; Łk 11, 31-32). Jezus zajmuje specjalne miejsce w tej Litanii Wielkich Postaci Starego Testamentu. On nie tylko przekracza je w sposób, w jaki przekracza je Jan Chrzciciel, największy zrodzony z kobiet (por. Mt 11, 11; Łk 7, 28), który niejako swoją osobą zamyka listę owych postaci. Jezus jest radykalnie inny. On jest umiłowanym Synem Bożym, w którym Bóg znalazł upodobanie, a nas wszystkich wzywa do tego, abyśmy Go słuchali.
> </p>
> 
> <p style="text-align: left;">
>   <span style="color: #666699;">Panie Jezu, wyznajemy w Tobie Boga. Pomóż nam odkrywać coraz głębiej Twoją Tajemnicę i przemieniaj nas na swoje podobieństwo.</span>
> </p>
> 
> <p style="text-align: left;">
>   <span style="color: #666699;"><br /> </span>
> </p>

  * Bóg zapłać za ofiary składane w dziś na tacę na potrzeby Wyższego Seminarium Duchownego „Hosianum” w Olsztynie. Dziękuję obecnemu tu klerykowi.
  * W dzisiejszą II Niedzielę Wielkiego Postu tradycyjnie też po Mszy Świętej będą zbierane dobrowolne ofiary na potrzeby misji, które za pośrednictwem Dzieła Pomocy Misjom Ad Gentes zostaną przeznaczone na realizację projektów ewangelizacyjnych i humanitarnych.
  * Zachęcam serdecznie i zapraszam do udziału w nabożeństwach wielkopostnych. Jest to wyraz naszej wiary i zaangażowania w duchowe przeżywanie Wielkiego Postu oraz zrozumienia dla tajemnicy Odkupienia, która dokonała się przez mękę i śmierć Chrystusa.
  * Rekolekcje wielkopostne w naszej parafii odbędą się za dwa tygodnie, począwszy od IV Niedzieli Wielkiego Postu.
  * Jest do nabycia nowy numer „Gościa Niedzielnego”.
  * Msza Święta we wtorek o godzinie 8:00, w sobotę o godzinie 16:00.
  * W minionym tygodniu odeszła do wieczności nasza parafianka ś.p. Anna Magierska &#8211; lat 67. Pogrzeb dziś o godzinie 13:00. Wieczny odpoczynek racz zmarłej dać Panie.