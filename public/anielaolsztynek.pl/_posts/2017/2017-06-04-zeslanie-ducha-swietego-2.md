---
id: 2159
title: Niedziela Zesłania Ducha Świętego
date: 2017-06-04T00:00:15+00:00
author: admin
layout: post
guid: http://anielaolsztynek.pl/?p=2159
permalink: /2017/06/zeslanie-ducha-swietego-2/
categories:
  - Bez kategorii
---
> **J 20, 19-23**
> 
> **Dar pokoju**
> 
> Spotkanie wystraszonych uczniów ze Zmartwychwstałym nie tylko dodało im odwagi, ale dzięki obdarowaniu ich Duchem Świętym uzdolniło ich do podjęcia powierzonej im misji głoszenia prawdy o Bogu. Wydarzenia związane z męką Jezusa tak bardzo wstrząsnęły uczniami, że nawet wieczorem w dniu zmartwychwstania trwali oni w swoim odizolowaniu od świata. W tę rzeczywistość braku nadziei wchodzi Jezus, który pomimo zadanej Mu śmierci okazał się zwycięzcą. Przestraszonym uczniom przynosi dar pokoju, który ma przemienić nie tylko ich samych, ale ma stać się treścią głoszonego przez nich orędzia. Jezusowy pokój jest inny niż ten, który mógł im zaoferować świat. Owego ziemskiego pokoju jednak nie doświadczą. Posłani przez swojego Mistrza spotkają się wielokrotnie z odrzuceniem i prześladowaniem, które prawie wszystkich z nich doprowadzi do śmierci męczeńskiej. Pokój przyniesiony im przez Jezusa związany jest z darem Ducha Świętego. To On będzie ich prowadził, wspierał w powierzonej misji oraz uzdalniał do czynienia tego, co wielokrotnie czynił ich Mistrz, gorsząc tych, którzy wołali: &#8222;Kim On jest, skoro mówi bluźnierstwa? Kto może odpuszczać grzechy, jeśli nie sam Bóg?&#8221; (Łk 5, 21). Tak więc od tej pory uczniowie będą uczestniczyć w sposób szczególny w misterium Boga, który wyzwala człowieka z grzechu i śmierci, obdarzając życiem. Każdy z nas wezwany jest do stawania się uczniem, do tego, aby dać się prowadzić i przemieniać Duchowi Świętemu. On nie jest darem obiecanym jedynie małej grupie. Bóg w swojej hojności posyła Go do serc nas wszystkich. Otwórzmy się na Niego i pozwólmy Mu w nas działać.
> 
> <span style="color: #666699;">Duchu Święty, oddajemy się dziś w Twoje ręce, prosząc, abyś przenikał nas i prowadził po drogach naszego życia. Naucz nas słuchać Twojego głosu i rozpoznawać Twoje natchnienia.</span>
> 
> &nbsp;

  * Dzisiejszą Niedzielą Zesłania Ducha Świętego kończy się okres Wielkanocny, a zaczyna się okres zwykły.
  * Jutro w liturgii drugi dzień Zesłania Ducha Świętego – Święto Najświętszej Marii Panny Matki Kościoła.
  * Zmiana tajemnic różańcowych dziś po Mszy Świętej o godzinie 9:00.
  * Dziś po raz dziesiąty obchodzimy Święto Dziękczynienia, w tym roku pod hasłem: „Dziękujemy za chleb”. Tradycyjnie po Mszach Świętych będą zbierane dobrowolne ofiary na Centrum Opatrzności Bożej w Warszawie.
  * W najbliższy czwartek wypada liturgiczne Święto Jezusa Chrystusa najwyższego i Wiecznego Kapłana.
  * Marsz dla Życia i Rodziny w Olsztynie odbędzie się w następną niedzielę &#8211; 11 czerwca o godzinie 13:00. Plakat na ten temat znajduje się w gablocie.
  * Małżeństwa, które chcą wzmocnić swoją małżeńską więź zapraszamy na rekolekcje &#8211; więcej informacji w gablocie.
  * Również w gablocie informacje o pielgrzymkach zagranicznych, m. in. do Fatimy.
  * We wtorek i czwartek Msze Święte o godzinie 8:00.
  * Bóg zapłać za ofiary złożone w maju na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców będzie odprawiona we środę o godzinie 17:00. Jeszcze w tym miesiącu &#8211; 26 czerwca &#8211; planowane jest kładzenie posadzki w kościele (być może będzie przesunięcie czasowe o kilka dni)).
  * Jest do nabycia nowy numer „Gościa Niedzielnego”.
  * W piątek dyżur w Punkcie Caritas w godzinach od 18:00 do 19:00.
  * Ksiądz Jan Paszulewicz &#8211; Najmilejszy &#8211; organizuje jednodniową pielgrzymkę do Glotowa, Świętej Lipki i Stoczka Warmińskiego w dniu 1 lipca. Koszt 80 złotych (w tym obiad).