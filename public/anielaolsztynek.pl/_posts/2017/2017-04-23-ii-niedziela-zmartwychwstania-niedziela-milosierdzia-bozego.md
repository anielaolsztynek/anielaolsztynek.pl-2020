---
id: 2134
title: 'II Niedziela Zmartwychwstania  &#8211; Niedziela Miłosierdzia Bożego'
date: 2017-04-23T00:00:40+00:00
author: admin
layout: post
guid: http://anielaolsztynek.pl/?p=2134
permalink: /2017/04/ii-niedziela-zmartwychwstania-niedziela-milosierdzia-bozego/
categories:
  - Bez kategorii
---
> **J 20, 19-31**
> 
> **Siła osobistego spotkania**
> 
> Myślę, że Święty Tomasz może być doskonałym patronem dla wielu z nas. Trudno mu było uwierzyć w jakieś &#8222;bajanie o zmartwychwstaniu&#8221;. Był człowiekiem bardzo trzeźwo myślącym i wiedział, że jest to niemożliwe. Nikt nie był go w stanie przekonać. Przecież na płaszczyźnie racjonalnej nie da się tutaj nic udowodnić. A mimo wszystko w końcu uwierzył. Przekonał go jednak nie jakiś teoretyczny wywód, a osobiste spotkanie z Jezusem. Do takiego spotkania zaproszony jest każdy z nas. Świadectwo innych jest ważne, ale my wezwani jesteśmy do tego, abyśmy sami byli świadkami, a świadczyć można jedynie o tym, co się samemu przeżyło, i o tym, kogo się osobiście spotkało.
> 
> <span style="color: #666699;">Panie Jezu, pomóż nam spotykać Ciebie każdego dnia, aby nasza wiara mogła pozostać żywa. Spraw także, abyśmy wydając owoce tego spotkania, stali się wobec innych Twoimi świadkami.</span>

&nbsp;

  * Dzisiejszą Niedzielą Miłosierdzia rozpoczyna się 73 Tydzień Miłosierdzia, będzie on przebiegał pod hasłem: „Idźcie i głoście”.
  * Dzisiejsza niedziela to także patronalne Święto Caritas. Ofiary zbierane dziś na tacę są przeznaczone na funkcjonowanie Caritas Archidiecezji Warmińskiej. Przy tej okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych.
  * Zgodnie z zarządzeniem KEP (o czym mowa w dzisiejszym liście) po Mszy Świętej będą zbierane dobrowolne ofiary dla osób dotkniętych dramatem wojny w Syrii, szczególnie w zrujnowanym Aleppo.
  * Dziękuję za ofiary złożone w ramach jałmużny wielkopostnej o łącznej kwocie 330 złotych. Tymi ofiarami wsparliśmy osoby najbardziej potrzebujące pomocy, zwłaszcza chore. Część tych ofiar odsyłam do kurii, też na ten cel.
  * Spotkanie z rodzicami dzieci przystępujących do I Komunii Świętej odbędzie się dziś po Mszy Świętej o godzinie 11:00.
  * Jutro obchodzimy liturgiczną Uroczystość ku czci Św. Wojciecha &#8211; Biskupa i Męczennika &#8211; patrona naszej Warmińskiej Archidiecezji. Msza Święta w konkatedrze Św. Jakuba w Olsztynie ku czci patrona i w intencji Arcybiskupa Seniora Wojciecha &#8211; jutro o godzinie 12:00.
  * We wtorek &#8211; 25 kwietnia &#8211; wypada w liturgii święto Św. Marka Ewangelisty.
  * Rownież we wtorek o godzinie 16:45 będzie emitowany w kinie Grunwald piękny film o błogosławionej Karolinie Kózkównie p.t. „Zerwany kłos”. Plakat z informacjami na ten temat znajduje się w gablocie.
  * W następną niedzielę w czasie Mszy Świętej o godzinie 9:00 wystąpi &#8222;Swojska Nutka&#8221; z Klubu Seniora z repertuarem pieśni wielkanocnych.
  * W najbliższy czwartek &#8211; 27 kwietnia wypada 3 rocznica kanonizacji Św. Jana Pawła II &#8211; papieża.
  *  W następną niedzielę będziemy gościli w naszej parafii O. Lazara &#8211; kombonianina z Togo, będzie to swoiste pożegnanie z naszą parafią i z Polską.
  * W następna niedzielę po Mszy Świętej o godzinie 9:00 będą rozdawane flagi Polski &#8211; flagi narodowe. Jest to inicjatywa społeczna z prośbą o wywieszenie ich w dniu 2 maja &#8211; Dniu Flagi Narodowej i 3 maja &#8211; w Święto Matki Bożej Królowej Polski i Konstytucji 3 Maja.
  * Jest do nabycia nowy numer „Gościa Niedzielnego” z filmem DVD pt. &#8222;Zmartwychwstały&#8221;.
  * Katolicka Szkoła Podstawowa im. Św. Jana Pawła II w Olsztynku przy ulicy Pionierów ogłasza rekrutację do klasy I, także IV i VII. Informacje na ten temat są umieszczone w gablocie, znajdują się też w ulotkach wyłożonych na półce z prasą.
  * W sobotę Msze Święte o godzinie 16:00 (ślubna) i 17:15 (jubileusz małżeński).