---
id: 1572
title: XIII Niedziela zwykła
date: 2015-06-28T00:20:48+00:00
author: admin
layout: post
guid: http://anielaolsztynek.pl/?p=1572
permalink: /2015/06/xiii-niedziela-zwykla-4/
categories:
  - Bez kategorii
---
> **Mk 5, 21-43**
> 
> **Prosić z wiarą**
> 
> Jair z wiarą prosi Jezusa o uzdrowienie swojej córeczki. Kobieta cierpiąca na krwotok z taką samą wiarą dotyka płaszcza Syna Bożego, w nadziei uzdrowienia ze swojej dolegliwości. My także możemy stanąć w tym samym szeregu osób potrzebujących i wyrazić przed Jezusem naszą prośbę. Możemy przedstawić Mu wszystko , co trapi nas i naszych najbliższych. Bądźmy ludźmi wiary. Prośmy Ducha Świętego, aby tej wiary nam przydawał. Przedstawiajmy nasze prośby przez wstawiennictwo Matki Bożej i naszych świętych patronów. Każda z tych historii, które czytamy w Ewangelii, może stać się także naszym udziałem, jeśli będziemy modlili się z wiarą.
> 
> <span style="color: #666699;">Jezu, modlę się za moich najbliższych i za siebie samego. Polecam Ci wszystkie troski, które noszę w sercu. Miej litość nade mną i pomimo moich grzechów wysłuchaj mojej modlitwy.</span>

  * Święty Piotr, którego uroczystość liturgiczną obchodzimy jutro, jest patronem naszego miasta, przeżywającego w tych dniach swoje święto &#8211; Dni Olsztynka. Przypominam też, że Świętemu Piotrowi poświęcony jest jeden z witraży w naszym kościele. Jego imię nosi także nasz dzwon, a od dziś jego imieniem będzie nazwany plac przy ratuszu. Dziś o godzinie 10:30 w kościele p.w. Najświętszego Serca Pana Jezusa będzie odprawiona Msza Święta pod przewodnictwem Księdza Arcybiskupa Seniora Edmunda Piszcza , następnie odbędzie się przemarsz ulicami miasta na plac przy rynkowy, nadanie imienia, odsłonięcie i poświęcenie tablicy.
  * We wtorek zakończenie nabożeństwa czerwcowego.
  * W środę &#8211; 1 lipca &#8211; wypada 19 rocznica powstania naszej parafii.
  * W związku z zakończeniem nabożeństw stałych, w każdą środę będziemy odmawiali Nowennę do Matki Bożej Nieustającej Pomocy a w piątki Koronkę do Miłosierdzia Bożego.
  * W tym tygodniu wypada I Czwartek, I Piątek i I Sobota lipca. W piątek przed południem odwiedziny chorych, po południu Spowiedź Św. od godziny 16:30.
  * Zmiana tajemnic różańcowych w następną niedzielę po Mszy Św. o godzinie 9:00.
  * Bóg zapłać za ofiary złożone w czerwcu na rzecz inwestycji parafialnych. Dziękuję wszystkim zaangażowanym w zbiórkę tych ofiar, w szczególności dziękuję rodzinie, która złożyła ofiarę w wysokości 5000 zł. Msza Św. w intencji ofiarodawców będzie odprawiona w najbliższą środę &#8211; 1 lipca o godzinie 17:00. Aktualnie są przygotowywane wszystkie słupki metalowe &#8211; ocynkowane (2500 zł) i jest wykonywany murek z kamienia. Przęsła na dalszej części ogrodzenia będą takie same, jak od strony ulicy. Na parkingu przy plebanii powstaje też kapliczka, z figurą Matki Bożej z Dzieciątkiem, która przyjechała do nas ze Szwajcarii, a wcześniej była we Francji.
  * Jest do nabycia nowy numer &#8222;Gościa Niedzielnego&#8221;.
  * Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, owocnego, bezpiecznego i radosnego wypoczynku oaz miłych wrażeń.
  * Jutro o godzinie 9:00 piętnaścioro dzieci z naszej parafii udaje się na wakacje do Fromborka &#8211; na dziesięciodniowe kolonie. Dziękuję Parafialnemu Zespołowi Caritas za przygotowanie tych kolonii od strony formalnej a Nadleśnictwu za wsparcie tej inicjatywy.
  * W sobotę Msza Św. ślubna o godzinie 15:00.