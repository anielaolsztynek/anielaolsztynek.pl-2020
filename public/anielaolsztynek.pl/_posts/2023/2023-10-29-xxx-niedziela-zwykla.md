---
title: XXX Niedziela zwykła
date: 2023-10-29
---

> **Mt 22, 34-40**
>
> **Największe i pierwsze przykazanie**
>
> Izraelici oprócz dziesięciu przykazań otrzymanych od Boga za pośrednictwem Mojżesza, mieli sześćset trzynaście innych przepisów, które nie ułatwiały im życia. Stąd też często pytali, które z przykazań jest ważniejsze, na które trzeba najbardziej zwracać uwagę. Uczonemu w Prawie Jezus odpowiada, że największe jest przykazanie miłości. Miłość do Boga, a następnie wynikająca z niej miłość do bliźnich. Miłość, która według Pisma wyraża się kochaniem całym sercem, duszą, ze wszystkich sił. Jezus dodaje: całym swoim umysłem. Bo wszystko w człowieku zaczyna się od myśli. Dla Żydów uciążliwe było skrupulatne przestrzeganie najdrobniejszego przepisu. A czy dla nas nie jest dzisiaj trudne przestrzeganie tylko jednego? Uciążliwość ta polega na osobistym zaangażowaniu umysłu i serca, aby dokonać wysiłku rozeznawania: co miłością jest, a co nią nie jest? Czy coś jest łamaniem przykazań, czy właśnie podążaniem drogą miłości? Czy nie jest często tak, że wolelibyśmy mieć na wszystko gotową odpowiedź, zamiast musieć się zastanawiać nad tym, że wypełnieniem przykazań jest miłość?
>
> <span style="color: #666699;">Panie Jezu, proszę Cię o łaskę kochania całą swoją osobą. Proszę, abym umiał dobrze myśleć, dobrze mówić, dobrze czynić. Amen.
> &nbsp;

- We wtorek ostatnie **nabożeństwo różańcowe**.
- Uroczystość **Wszystkich Świętych** obchodzimy w najbliższą środę – 1 listopada. Msze Święte w tym dniu będą odprawione o godzinie <u>9:00</u> i <u>11:00</u>. Nie będzie Mszy Świętej o godzinie <u>17:00</u>. Procesja żałobna z naszego kościoła na cmentarz komunalny bezpośrednio po Mszy Świętej o godzinie <u>11:00</u>. Na cmentarzu nabożeństwo za zmarłych. Po nabożeństwie okazja do poświęcenia nowych krzyży i pomników nagrobnych.
- Natomiast **na cmentarzu przy ulicy Grunwaldzkiej** nabożeństwo za zmarłych będzie o godzinie <u>14:00</u>.
- Wspomnienie Wszystkich Wiernych Zmarłych, tzw. **Dzień Zaduszny**, wypada w czwartek – 2 listopada.
- Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. Od czwartku do następnej środy włącznie będzie odprawiane nabożeństwo za zmarłych, tzw. wypominki, o godzinie <u>16:30</u>. W następną niedzielę odmówimy wspólnie różaniec za zmarłych o godzinie <u>8:30</u>. Natomiast przez cały listopad będzie odprawiana Msza Święta zbiorowa za tych zmarłych z naszych rodzin, których imiona wypisaliśmy na kartkach.
- Kartki na wypominki i Mszę Świętą zbiorową są wyłożone na półce z prasą.
- W tym tygodniu wypada **I czwartek, I piątek i I sobota** listopada. W piątek przed południem odwiedziny chorych, a spowiedź od godziny <u>16:00</u>.
- W następną, pierwszą niedzielę miesiąca, **wystawienie i adoracja Najświętszego Sakramentu** w czasie Mszy Świętych o godzinie <u>9:00</u> i <u>11:00</u>.
- W związku z **liczeniem wiernych** obecnych na Mszy Świętej w poprzednią niedzielę - 22 października (dominicantes), podaję, że frekwencja wyniosła 18,8 % w stosunku do wszystkich zameldowanych na terenie parafii – tj. 1925 osób. Aktualnie około 400 osób zameldowanych nie mieszka na terenie parafii. Frekwencja w stosunku do faktycznej liczby parafian aktualnie zamieszkujących na terenie parafii i których odwiedzam po kolędzie wynosi ponad 25,2 %. Na Mszach Świętych w tę niedzielę były obecne 362 osoby (76 osób więcej niż przed rokiem). Do Komunii Świętej przystąpiło 128 osób.
- **Intencje mszalne na bieżący tydzień:**
  - poniedziałek: + Zofia (23 rocznica śmierci), Zygmunt Chojnaccy;
  - wtorek: za parafian;
  - środa: <u>9:00</u> + Helena, Stefan, Piotr, Domicella, Antonina, Tadeusz i ++ z rodz. Kejner; <u>11:00</u> + Albin Skłodowski (9 rocznica śmierci), Henryk, Zofia Kornowscy; - gr. (Ks. Michał);
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych;
  - sobota: Msza Święta zbiorowa za zmarłych;
  - niedziela (05.11): <u>9:00</u> + Matylda (3 rocznica śmierci), Katarzyna, Stefan Panasiuk; <u>11:00</u> + Krystyna Chodubska (7 rocznica śmierci), Edmund Chodubski; <u>17:00</u> + Bogdan Sira (5 rocznica śmierci), Msza Święta zbiorowa za zmarłych - Ks. Michał.



