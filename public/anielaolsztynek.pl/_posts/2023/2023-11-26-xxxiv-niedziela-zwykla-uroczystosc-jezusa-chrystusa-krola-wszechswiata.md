---
title: XXXIV Niedziela zwykła
date: 2023-11-26
---

> **Mt 25, 31-46**
>
> **Królestwo do wzięcia**
>
> W dzisiejszej Ewangelii Jezus zaprasza nas, abyśmy wzięli w posiadanie królestwo przygotowane dla nas od początku świata. Jesteśmy zaproszeni nie po to, by być gośćmi, ale do królowania! Jak mamy to czynić? Jezus jest Królem królów i Panem panujących. On pragnie królować w naszym życiu. Zaspokajać nasz głód prawdy i sensu życia, pragnienie miłości. Nosi nas w swoim sercu, ilekroć tego potrzebujemy, okrywa łaską nasze ubóstwo, troszczy się o nas w chorobach i cierpieniach, uwalnia z niewoli grzechu. Królować z Jezusem to kochać jak On: zaspokajać głód i pragnienie, chronić od zimna, dawać schronienie, okazywać troskę, nieść nadzieję wolności.
>
> <span style="color: #666699;">Panie Jezu, pragnę kochać bliźnich przez konkretne działanie, wybory, słowa, czyny. Wierzę, że wszystko, co robię dla innych, czynię dla Ciebie. Bądź Królem i Panem mojego życia. Amen.
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego „Hosianum” w Olsztynie**.
- Dziś po Mszy Świętej o godzinie <u>9:00</u>, na zakończenie roku kościelnego wystawienie Najświętszego Sakramentu, akt poświęcenia rodzaju ludzkiego Jezusowi Chrystusowi Królowi Wszechświata i Litania do Chrystusa Króla.
- Od następnej niedzieli rozpoczyna się **Adwent** - okres przygotowania do Narodzenia Pańskiego.
- **Rekolekcje Adwentowe** w naszym kościele za dwa tygodnie - tradycyjnie od II Niedzieli Adwentu .
- **Opłatki na stół wigilijny** będą roznoszone tradycyjnie do wszystkich mieszkań w parafii. Można nabyć je też osobiście w kancelarii. Ofiary składane przy tej okazji będą przeznaczone na ogrzewanie kościoła.
- W tym tygodniu wypada **I piątek** i **I sobota** grudnia. W piątek przed południem odwiedziny chorych.
- **Zmiana tajemnic różańcowych** i wspólny różaniec w następną niedzielę o godzinie <u>8:30</u>.
- Natomiast pod koniec Mszy Świętej o godzinie <u>9:00</u> wystawienie i adoracja Najświętszego Sakramentu.
- Również w następną niedzielę o godzinie <u>11:00</u> będzie odprawiona **Msza Święta w intencji pszczelarzy z RKP w Olsztynku** (z okazji uroczystości Świętego Ambrożego), pod przewodnictwem Księdza Arcybiskupa Józefa Górzyńskiego, który chętnie odpowiedział na zaproszenie pszczelarzy.
- **Intencje mszalne na bieżący tydzień:**
  - poniedziałek: Msza Święta zbiorowa za zmarłych;
  - wtorek: Msza Święta zbiorowa za zmarłych;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: + Jadwiga, Stefan (13 rocznica śmierci);
  - sobota: w intencji Anatola z okazji imienin i urodzin;
  - niedziela (3.12): <u>9:00</u> + Zofia i Tadeusz Dobrzyńscy; <u>11:00</u> + Henryk Gronkiewicz (21 rocznica śmierci); w intencji pszczelarzy z RKP w Olsztynku; <u>17:00</u> w intencji Anatola z okazji imienin.







