---
title: Niedziela Chrztu Pańskiego
date: 2023-01-08
---

> **Mt 3, 13-17**
>
> **Zgódź się, zgódź...**
>
> Czasem i my doświadczamy podobnej sytuacji w życiu, gdy mistrz przychodzi do ucznia. Być może zdarzyło się nam prosić kogoś młodszego o pomoc w użyciu smartfona czy komputera. Jak się wtedy czujemy? Trochę zawstydzeni? Pokornie prosić potrafią ludzie wielcy. Bez wątpienia Jezus jest tego najdoskonalszym wzorem. W dzisiejszej Ewangelii Mistrz prosi aż dwukrotnie ucznia. Jak ujmująco brzmią słowa: „Zgódź się...". Przecież Jezus mógł mężczyźnie, który całe dorosłe życie chodził w szorstkiej skórze wielbłąda, mieszkał na pustyni, jadł, co sam znalazł, stanowczo nakazać: „Zrób to". W Jezusie pokora spotyka się z niezwykłą delikatnością, która niczego nie narzuca, daje wolność wyboru. Jan mógł wyrazić to, co myślał, ale czuł się niegodny zaszczytu ochrzczenia Jezusa, choć był wzorem ascetycznego stylu życia. Czy czujemy się przed Jezusem wolni, aby zgodzić się na to, czego żąda od nas Jezus?
>
> <span style="color: #666699;"> Panie Jezu, w swym życiu spotkałem już tak wielu pokornych ludzi. Podziwiam ich, lecz samemu o tę pokorę nie zabiegam wystarczająco. Dziękuję za lekcję pokory udzieloną mi dzisiaj. Amen.
> &nbsp;

- Dzisiejszą **Niedzielą Chrztu Pańskiego** kończy się okres Bożego Narodzenia, a zaczyna się okres zwykły.
- **Msze Święte w tym tygodniu:** poniedziałek i sobota o godzinie <u>17:00</u>, w pozostałe dni o godzinie <u>8:00</u>.
- **Porządek kolędy w tym tygodniu**:
  - Ul. Lipowa 26, 28, 30 i Wilcza 10, 10A – poniedziałek, od godz. <u>14:45</u>.
  - Ul. Świerkowa 1-21 (nieparzyste), u tych, którzy nie pracują – wtorek, od godz.<u>10:00</u>, c.d. od godz. <u>14:30</u>.
  - Ul. Akacjowa 1-19 (nieparzyste), poczynając od numeru 19 oraz 4 i 4A - środa, od godz. <u>14:30</u>.
  - Ul. Akacjowa 10-26 (parzyste), 23 oraz 6A, 6 i 4B – czwartek, od godz. <u>14:00</u>.
  - Ul. Lipowa (domy jednorodzinne) i Akacjowa 6B – piątek, od godz. <u>14:30</u>.
  - Ul. Sportowa 19-39  – sobota, od godz. <u>09:30</u>.
