---
title: V Niedziela Wielkiego Postu
date: 2023-03-26

---

> **J 11, 1-45**
>
> **Pobudzić wiarę**
>
> Jezus zdecydował się na opóźnienie ze względu na uczniów. Śmierć i wskrzeszenie Łazarza miało pobudzić ich wiarę, że jest Synem Bożym. „Łazarz umarł. Ale raduję się ze względu na was, abyście uwierzyli. Z tego właśnie powodu nie było Mnie tam”. Możemy dziwić się, a nawet irytować niewiarą Dwunastu. Ale czy tego by chciał Jezus? On nie okazał najmniejszej oznaki zdenerwowania. A jeśli nawet, co jest mało prawdopodobne, odczuł smutek, Jego serce poruszyła pełna wiary odpowiedź Marty: „Tak, Panie! Wierzę, że Ty jesteś Chrystusem, Synem Bożym, który przyszedł na świat”. Taki jest nasz Bóg, Jezus Chrystus. Cierpliwy Nauczyciel, który podprowadza swoich uczniów ku Prawdzie, aby gdy Ją odkryją, stali się Jej wiernymi głosicielami.
>
> <span style="color: #666699;">Panie Jezu, Ty zapewniasz mnie dziś, że nie ma modlitw niewysłuchanych. Przymnóż mi wiary, abym tak, jak Marta mógł dziś powiedzieć: „Wierzę!”. Amen.
> &nbsp;

- W minionym tygodniu przeżyliśmy parafialne **rekolekcje wielkopostne**. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
- Dziś po Mszy Świętej o godzinie <u>11:00</u> **spotkanie z rodzicami dzieci pierwszokomunijnych**.
- Serdecznie zapraszam na ostatnią w tym roku **Drogę Krzyżową** w intencji rodzin z naszej parafii, w piątek bezpośrednio po Mszy Świętej o godzinie <u>17:00</u>.
- Już za tydzień **Niedziela Palmowa** – Niedziela Męki Pańskiej. Podczas wszystkich Mszy Świętych będzie poświęcenie palm.
- Wzorem lat ubiegłych zachęcam wszystkie dzieci do udziału w **konkursie na największą i najpiękniejszą palmę wykonaną własnoręcznie** (przy pomocy rodziców). Z palmami zapraszam na Mszę Świętą o godzinie <u>11:00</u>.
- Kwiaty do **Grobu Pańskiego** będą zakupione, a ofiary na kwiaty można składać indywidualnie lub po Mszy Świętej przy wyjściu z kościoła w Niedzielę Palmową.
- W poprzednią niedzielę na lek dla Kingi Rydz, chorej na SMA, zebrano 1883 złote. W imieniu rodziców Kingi składam serdeczne Bóg zapłać.
- W poniedziałek Msza Święta o godzinie <u>8:00</u>.
- Jest do nabycia nowy numer „Gościa Niedzielnego”.
- **Intencje mszalne na najbliższy tydzień:**
  - poniedziałek:
  - wtorek:
  - środa: + Weronika i Ignacy Polewaczyk;
  - czwartek:
  - piątek:
  - sobota:
  - niedziela (02.04): <u>9:00</u> + Ewa Gburczyk (7 rocznica śmierci), Jan Sikora (29 rocznica śmierci); <u>11:00</u> + Anna, Tadeusz, Marianna i Bazyli; <u>17:00</u> o Bożą opiekę oraz zdrowie duszy i ciała dla Julity, Zachariasza i Rafała.


