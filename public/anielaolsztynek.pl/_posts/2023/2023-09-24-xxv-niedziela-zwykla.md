---
title: XXV Niedziela zwykła
date: 2023-09-24
---

> **Mt 20, 1-16a**
>
> **Wszyscy mile widziani**
>
> Co jest trudniejsze do zniesienia: ogrom wysiłku czy apatia bezczynności? Zarządca wykonuje gest miłosierdzia względem stojących na rynku. Wszystkich zaprasza do uprawy winnicy. Szczęście jest na wyciągnięcie ręki. Jak wielkim zaszczytem jest służyć Bogu i angażować się w sprawę zbawienia własnego oraz bliźnich! Szczęśliwi są ci, którzy od najmłodszych lat kształtują swoje serce na wzór Serca Jezusowego. Równie szczęśliwi są robotnicy godziny jedenastej, zaskoczeni dobrocią właściciela. Pośród robotników wybucha bunt. Rodzi się on ze skrupulatnego liczenia własnych zasług. Bóg chce, abyśmy dzielili Jego pragnienie zbawienia wszystkich ludzi. Jedynym kryterium dostępności darów duchowych jest gotowość ich przyjęcia.
>
> <span style="color: #666699;">Panie Jezu, Twojej miłości nie zabraknie nikomu. Ty nie chcesz, by ktokolwiek stracił życie wieczne z Tobą. Wychodź po mnie i szukaj mnie w każdej godzinie życia. Amen.
> &nbsp;

- Dzisiejsze ofiary zbierane na tacę są przeznaczone na potrzeby **Wyższego Seminarium Duchownego Hosianum w Olsztynie**. Bóg zapłać.
- Jutro Msza Święta o godzinie <u>8:00</u>, natomiast w środę - w dniu wyjazdu pielgrzymki do Fatimy - o godzinie <u>5:45</u>. W środę nie będzie Mszy Świętej o godzinie <u>17:00</u>
- W następną niedzielę rozpoczyna się październik - **miesiąc wspólnej modlitwy różańcowej**. Różaniec o godzinie <u>8:30</u> połączony ze zmianą tajemnic różańcowych.
- Następna pierwsza niedziela miesiąca to **niedziela Adoracji Najświętszego Sakramentu**, na koniec Mszy Świętych o godzinie <u>9:00</u> i <u>11:00</u>.
- Proszę, aby w następną niedzielę dzieci przygotowujące się w tym roku szkolnym do I Komunii Świętej **przyniosły do poświęcenia różańce** na godzinę <u>11:00</u>.
- **Intencje mszalne na najbliższy tydzień:**
  - poniedziałek: własna;
  - wtorek: własna;
  - środa: + Józef Luks (1 rocznica śmierci);
  - czwartek: własna - dantis;
  - piątek: dantis;
  - sobota: w intencji Krystyny i Leonarda w 65 rocznicę ślubu;
  - niedziela (1.10): <u>9:00</u> + ksiądz Jan Paszulewicz (1 rocznica śmierci); <u>11:00</u> + Jerzy Popielewski (2 rocznica śmierci); <u>17:00</u> + Alina Mrozowska.
