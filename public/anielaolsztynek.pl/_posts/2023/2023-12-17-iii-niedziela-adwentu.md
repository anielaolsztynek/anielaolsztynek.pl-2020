---
title: III Niedziela Adwentu
date: 2023-12-17
---

> **J 1, 6-8. 19-28**
>
> **Głos Słowa**
>
> W Ewangeliach znajdujemy różne imiona Jezusa. Mówi On o sobie, że jest Światłem, Drogą, Prawdą, Życiem. Ewangelista Jan nazywa Boga Miłością. Bohater dzisiejszej Ewangelii - Jan Chrzciciel został posłany, aby zaświadczyć o Światłości. My także mamy świadczyć o przychodzącym Panu. Jan Chrzciciel mówi o sobie, że jest głosem Słowa. Słowo potrzebuje głosu, by mogło zostać wyrażone. Jezus potrzebuje nas, by mógł być słyszany w dzisiejszym świecie. Dlatego i my mamy być Jego głosem.
>
> <span style="color: #666699;">Panie Jezu, jestem posłany. Proszę Cię o pokorę, abym ukazywał sobą Światłość, którą Ty jesteś. Chcę być Twoim głosem w tym świecie, który bez Ciebie jest jak pustynia. Amen.
> &nbsp;

- Zbliżają się **Święta Bożego Narodzenia**. Zachęcam, abyśmy przeżyli je pojednani z Bogiem, aby w tym czasie znalazł miejsce w naszych sercach. Okazja do **Spowiedzi Świętej** każdego dnia przed Mszą Świętą.
- Od dzisiaj rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy **nowennę do Dzieciątka Jezus**.
- W tym tygodniu **Msze Święte roratnie** w poniedziałek, wtorek, i środę o godzinie <u>7:00</u> oraz w czwartek o godzinie <u>17:00</u>. Dzieci i młodzież przed bierzmowaniem zapraszam w czwartek na godzinę <u>17:00</u>.
- Są jeszcze do nabycia **świece wigilijne Caritas**.
- Dziękuję wszystkim, którzy włączyli się w akcję pomocy przedświątecznej najbardziej potrzebującym osobom z naszej parafii. W sumie przyniesiono 33 siatki, z których przygotowano 19 paczek (zostały rozwiezione). Dziękuję **Parafialnemu Zespołowi Caritas** za przygotowanie i dystrybucję tych paczek oraz za pracę w minionym roku na rzecz pomocy rodzinom najbardziej potrzebującym wsparcia.
- Bóg zapłać za wszystkie ofiary składane przy okazji roznoszenia opłatków, które są przeznaczone na ogrzewanie kościoła. Bóg zapłać wszystkim osobom zaangażowanym w roznoszenie opłatków.
- Następna niedziela to IV Niedziela Adwentu. Msze Święte w tym dniu będą o godzinie <u>9:00</u> i <u>11:00</u>. Nie będzie Mszy Świętej o godzinie <u>17:00</u>. Natomiast Msza Święta o godzinie <u>22:00</u>, tzw. **Pasterka**, to Msza Święta z Bożego Narodzenia.
- W minionym tygodniu odeszła do wieczności nasza parafianka śp. Bożena Wereda, lat 61. Wieczny odpoczynek racz zmarłej dać, Panie.
- **Intencje mszalne na bieżący tydzień:**
  - poniedziałek: intencja własna;
  - wtorek: intencja własna;
  - środa: intencja własna;
  - czwartek: intencja własna;
  - piątek: o zdrowie i błogosławieństwo Boże dla Agnieszki, Krystiana i ich dzieci;
  - sobota: intencja własna;
  - niedziela (24.12): <u>9:00</u> o zdrowie i błogosławieństwo Boże dla Adama; <u>11:00</u> + Kazimierz Przestrzelski.

