---
title: XXVI Niedziela zwykła
date: 2023-10-01
---

> **Mt 21, 28-32**
>
> **Szczęście wieczne**
>
> Zdarza się, że czując w sercu bunt wobec tego, co nas spotkało, mamy ochotę powiedzieć Bogu: „Nie! To niesprawiedliwe!”. Dwaj bracia: posłuszny, ale tylko w słowach, oraz buntownik, to obraz nas samych. Nasze życie jest jak ciężka praca w winnicy, o której wykonanie prosi synów Ojciec. Którym synem jesteśmy, kiedy rozmawiamy z Bogiem na modlitwie? Ta przypowieść jest pytaniem o naszą relację z Bogiem. Znamy wolę naszego Ojca - szczęście wieczne - na które już tu, na ziemi, pracujemy, jako synowie w winnicy. Jednak tak ciężko jest nam ją dostrzec i zaakceptować, zwłaszcza, kiedy jest nam źle. Bóg dobrze o tym wie, dlatego za przykład daje nam buntowniczego syna, który nie boi się Ojcu powiedzieć „nie”. Jest szczery, ale ta szczerość wypływa stąd, że czuje się przez Ojca prawdziwie kochany. To miłość sprawia, że się opamiętuje.
>
> <span style="color: #666699;">Panie Boże, Ty oczekujesz ode mnie szczerości. Chcesz prawdy o moim życiu. Jest mi ciężko, czuję się samotny, nie rozumiem tego, co się wokół mnie dzieje. Pomóż mi uwierzyć w to, że mnie kochasz. Amen.
> &nbsp;

- Dziś pierwsza niedziela miesiąca - **niedziela Adoracji Najświętszego Sakramentu**.
- Dziś **poświęcenie różańców** dla dzieci pierwszokomunijnych pod koniec Mszy Świętej o godzinie <u>11:00</u>.
- Zachęcam do **wspólnej modlitwy różańcowej** codziennie o godzinie <u>16:30</u>, w niedziele o godzinie <u>8:30</u>. Dzieci, w tym dzieci przygotowujące się do I Komunii Świętej obowiązkowo, zapraszam w czwartek. Kandydatów do bierzmowania z klas VIII również zapraszam w czwartek  na godzinę <u>16:30</u>.
- W tym tygodniu wypada **I czwartek, I piątek i I sobota** października. I czwartek to dzień upamiętniający ustanowienie Eucharystii i Kapłaństwa. W tym dniu modlimy się o nowe powołania duchowne. I piątek to dzień poświęcony Najświętszemu Sercu Pana Jezusa. Przed południem odwiedziny chorych z Komunią Świętą. Po południu spowiedź pierwszopiątkowa przed różańcem - od godziny <u>16:00</u>. Zachęcam do spowiedzi wszystkich, którzy obchodzą I piątki miesiąca, w szczególności zachęcam dzieci z klas IV, które w tym roku były u I Komunii Świętej. I sobota to dzień poświęcony czci Niepokalanego Serca Matki.
- W tę sobotę wypada też liturgiczne **wspomnienie Matki Bożej Różańcowej**. Jest to **święto patronalne Żywego Różańca - Kółek Różańcowych**. Zapraszam na wspólny różaniec i Mszę Świętą w intencji wszystkich członków Kółek Różańcowych.
- **Intencje mszalne na najbliższy tydzień:**
  - poniedziałek: dantis;
  - wtorek: dantis;
  - środa: dantis;
  - czwartek: dantis;
  - piątek: o Bożą opiekę oraz zdrowie duszy i ciała dla Julity, Zachariasza i Rafała;
  - sobota: w intencji wszystkich członków Kółek Różańcowych;
  - niedziela (08.10): <u>9:00</u> + Irena Grodecka (7 rocznica śmierci) i Jerzy Grodecki; <u>11:00</u> + Wanda Hypki (3 rocznica śmierci) i ++ z rodz. Pluta i Hypki; + Bogusław Chmieloch ( 1 rocznica śmierci); <u>17:00</u> + Marta Juszczyk (2 rocznica śmierci).
