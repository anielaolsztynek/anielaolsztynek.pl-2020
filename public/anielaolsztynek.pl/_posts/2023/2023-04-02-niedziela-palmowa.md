---
title: Niedziela Palmowa
date: 2023-04-02

---

> **Mt 26, 14-27, 66**
>
> **Czy jesteśmy gotowi na cierpienie?**
>
> Czasem potrzebujemy przypominać sobie oczywiste prawdy. Jedną z nich jest ta dotycząca cierpienia i krzyża. Jezus Chrystus cierpiał dobrowolnie. To nie była zwykła uległość i poddanie się, jak często bywa w przypadku ludzi. On przyjął ciało, aby móc cierpieć i umrzeć. My odczuwamy ból, ponieważ jesteśmy słabi. On doświadczył bólu, bo sam tego pragnął. Jezus żył tą godziną od momentu wcielenia, ofiarując siebie samego. Przez całe życie pamiętał o tej misji: „Chrzest mam przyjąć i jakże jestem udręczony, aż się to wypełni” (Łk 12, 50). Czekając na moment chrztu krwi, doświadczał udręki. Piotrowi, który nie chciał o tym słyszeć, powiedział: „Idź za mną, szatanie! Przeszkadzasz Mi!” (Mt 26, 46). Musiał czekać na swoją godzinę, ale kiedy wreszcie nadeszła, był przygotowany: „Wstańcie! Chodźmy!” (Mt 26, 46).
>
> <span style="color: #666699;">Panie Jezu, Ty wiesz, jak często nie jestem gotowy, aby cierpieć. Udziel mi łaski większej uległości i poddania się woli Bożej. Chcę na nowo uwierzyć, że każde cierpienie przeżywane w łączności z Tobą ma zbawczy sens i jest uczestnictwem w Twojej ofierze. Amen.
> &nbsp;

- Dzisiejszą **Niedzielą Palmową** rozpoczynamy **Wielki Tydzień**. Centralne miejsce w tym tygodniu, jak również w ciągu całego roku liturgicznego, zajmuje **Triduum Paschalne**, trwające od Mszy Świętej wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze śmierci do życia.
- Msza Święta w **Wielki Czwartek** jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami - chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam ministrantów, ich rodziców, najbliższych. Jest to również I czwartek miesiąca. Pomodlimy się wspólnie o nowe powołania duchowne.
- W **Wielki Piątek** uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego i Litanię do Najświętszego Serca Pana Jezusa (I piątek). W Wielki Piątek obowiązuje post ścisły.
- W **Wielką Sobotę** przez cały dzień adorujemy Jezusa Eucharystycznego w Grobie od godziny <u>9:30</u> do liturgii wieczornej. W ciągu dnia **święcenie pokarmów** na stół wielkanocny o godzinie <u>10:00</u>, <u>11:00</u>, <u>12:00</u> i <u>13:00</u>. **Święcenie pokarmów w wioskach wg następującego porządku**:
  1. Wilkowo 1 - <u>10:00</u>.
  2. Tolejny - <u>10:15</u>.
  3. Wilkowo 2 - <u>10:30</u>.
  4. Sudwa Kolonia - <u>10:45</u>.
  5. Sudwa - <u>11:00</u>.
  6. DPS - <u>11:15</u>.
- W sobotę wieczorem będziemy uczestniczyli w Liturgii **Wigilii Paschalnej**, która jest **Mszą Niedzieli Zmartwychwstania**. Na tę liturgię przynosimy ze sobą świece chrzcielne, gromnice, paschaliki, lampiony. Na koniec liturgii pierwszej Mszy Świętej Wielkanocnej będzie wystawienie Najświętszego Sakramentu i po krótkiej modlitwie odbędzie się procesja rezurekcyjna ku czci Chrystusa Zmartwychwstałego. Serdecznie zapraszam do czynnego udziału w tej procesji strażaków, Kółka Różańcowe, służbę liturgiczną i muzyczną, chętne dzieci do niesienia poduszek z emblematami religijnymi. Chorągwie, różaniec, baldachim i poduszki będą dostępne w kaplicy przy głównym wejściu.
- Liturgia **Wielkiego Czwartku** i **Wielkiego Piątku** o godzinie <u>18:00</u>.
- Liturgia **Wigilii Paschalnej** rozpocznie się o godzinie <u>20:00</u>.
- Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
- Msze Święte w pierwszym dniu Świąt Wielkanocnych będą jak w każdą niedzielę: o godzinie <u>9:00</u>, <u>11:00</u> i <u>17:00</u>. W drugim dniu Świąt Msze Święte o godzinie <u>9:00</u> i <u>11:00</u>, nie będzie Mszy Świętej o godzinie <u>17:00</u>.
- Po Mszy Świętej przy wyjściu z kościoła będą zbierane ofiary na kwiaty do Grobu Pańskiego. Z góry składam serdeczne Bóg zapłać.
- **Okazja do Spowiedzi Świętej** – jeszcze dziś po Mszy Świętej, każdego dnia przed Mszą Świętą oraz po liturgii Triduum Paschalnego.
- **Konkurs palm** dziś po Mszy Świętej o godzinie <u>11:00</u>.
- Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.
- **Chorych odwiedzę w tym tygodniu w poniedziałek i wtorek**. Wcześniej skontaktuję się telefonicznie.
- Jest do nabycia nowy numer „Gościa Niedzielnego”.
- W minionym tygodniu odszedł do wieczności nasz parafianin, śp. Jan Bondaruk - w 96 roku życia. Pogrzeb we wtorek o godzinie <u>12:00</u>. Wieczny odpoczynek racz zmarłemu dać, Panie.
- **Intencje mszalne na najbliższy tydzień:**
  - poniedziałek: ++ z rodzin Czyczyn, Gosk, Pobudkowskich, Korab, Roman, Szczepańskich, Baranowskich;
  - wtorek: + Jan Bondaruk (pogrzebowa);
  - środa:
  - czwartek:
  - piątek:
  - sobota (Wigilia Paschalna): za parafian;
  - niedziela (09.04): <u>9:00</u> + Alina Mrozowska; <u>11:00</u> ++ z rodzin Hacia, Łukaszewicz, Kolasa, Iwanowicz; <u>17:00</u> + Janina Topczyńska.






