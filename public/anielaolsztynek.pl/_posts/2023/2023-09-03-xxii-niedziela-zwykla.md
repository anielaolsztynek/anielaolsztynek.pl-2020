---
title: XXII Niedziela zwykła
date: 2023-09-03
---

> **Mt 16, 21-27**
>
> **Najważniejsze to dojść do celu**
>
> Gdy wybieramy się w podróż w nieznane strony, to dobrze mieć mapę lub GPS. Jeszcze lepiej, gdy towarzyszy nam człowiek, który ma orientację w terenie. Jezus w dzisiejszej Ewangelii przedstawia się jako osoba, która wie, jak osiągnąć życie wieczne. Choć życie pełne jest zakrętów i momentów zniechęceń, z Jezusem nigdy się nie zgubimy. Jest jeden warunek: musimy odnieść także do siebie słowa skierowane do Piotra: „Idź za mną”. W nich przede wszystkim jest wewanie do pokory: Bóg jest mądrością. On umie nas poprowadzić. Słowa „Idź za mną” przypominają też wezwanie do modlitwy. Modlitwa jest wyrazem pobożności, uznaniem, że wszystko powinno się podejmować po konsultacji z Bogiem. Nie można też przeoczyć, że ustawienie Piotra za Jezusem zachęca do bliskości. Idziemy za Jezusem pilnując, by nie stracić Go z pola widzenia.
>
> <span style="color: #666699;">Panie Jezu, uznaję Twoją mądrość. Otwieram się na Twoje Boże rozwiązania i towarzyszenie. Prowadź mnie drogą prostą do życia wiecznego w obfitości. Amen.
> &nbsp;

- Dziś w naszej parafii **odpust ku czci Błogosławionej Anieli Salawy** i druga rocznica poświęcenia kościoła.
- Liturgiczna uroczystość **Narodzenia Najświętszej Marii Panny** - Matki Bożej Gietrzwałdzkiej - wypada w piątek, 8 września.
- Główne uroczystości **146 rocznicy Objawień Najświętszej Marii Panny Gietrzwałdzkiej** oraz **57 Dożynki Archidiecezjalne** w następną niedzielę o godzinie <u>11:00</u>. Mszy Świętej będzie przewodniczył Ksiądz Biskup Romuald Kamiński, ordynariusz Diecezji Warszawsko-Praskiej. Plakat w gablocie.
- **Pielgrzymka piesza z Olsztynka do Gietrzwałdu** w najbliższą sobotę - 9 września. Wyjście o godzinie <u>8:00</u> spod kościoła Najświętszego Serca Pana Jezusa.
- Za dwa tygodnie - 17 września - odbędą się **Dożynki Wojewódzkie w Skansenie** o godzinie <u>12:00</u>. W związku z tym, w tym dniu nie będzie Mszy Świętej o godzinie 11:00 w naszym kościele.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, w następną niedzielę po Mszy Świętej o godzinie <u>11:00</u>. Rodzice zgłaszają swoje dzieci do przyjęcia tego sakramentu.
- Poświęcenie tornistrów i przyborów szkolnych **pierwszoklasistów** w następną niedzielę pod koniec Mszy Świętej o godzinie <u>11:00</u>.
- Tradycyjnie w niedziele po Mszach Świętych **będą rozdawane dzieciom obrazki nawiązujące do Ewangelii**. Dzieci przygotowujące się w tym roku szkolnym do I Komunii Świętej, jak również dzieci z klas drugich, zbierają obrazki obowiązkowo - od następnej niedzieli.
- W związku z rozpoczynającym się jutro nowym rokiem szkolnym wszystkim dzieciom, młodzieży, nauczycielom, katechetom i wychowawcom życzę Bożego błogosławieństwa oraz wytrwałości w nauce i nauczaniu.
- We wtorek Msza Święta będzie o godzinie <u>8:00</u>.
- **Intencje mszalne na najbliższy tydzień:**
  - poniedziałek: + Radosław Płocharski (30 dzień po pogrzebie);
  - wtorek: o opiekę Bożą oraz zdrowie duszy i ciała dla Julity, Zachariasza i Rafała;
  - środa: o zdrowie i błogosławieństwo Boże dla Beaty;
  - czwartek: ++ z rodzin Czyczyn, Gosk, Pobudkowskich,Korab, Roman, Szczepańskich, Baranowskich;
  - piątek: + Helena i Bronisław Ponewscy;
  - sobota: + Jan i Stefania Bondaruk;
  - niedziela (10.09): <u>9:00</u> + Janina Topczyńska; <u>11:00</u> + Andrzej Sobczyński (8 rocznica śmierci); <u>17:00</u> + Maria Bednarek (1 rocznica śmierci).

