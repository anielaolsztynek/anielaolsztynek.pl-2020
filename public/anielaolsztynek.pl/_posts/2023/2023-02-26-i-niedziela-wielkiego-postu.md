---
title: I Niedziela Wielkiego Postu
date: 2023-02-26
---

> **Mt 4, 1-11**
>
> **Pustynia - miejsce szczególne**
>
> Na pustyni Jezus był kuszony przez szatana, a jednocześnie to tam tak często udawał się na osobistą rozmowę ze swym Ojcem. Pustynia to miejsce przeklęte i błogosławione zarazem. Jest obrazem, który ukazuje nasze życie wewnętrzne. Człowiek bardzo często w swym życiu duchowym jest jak pustynia, na której nic nie rośnie. Jest przestrzenią bez życia, bez łaski, gdzie mieszka jedynie grzech. Musimy ją przemierzać każdego dnia w poszukiwaniu źródła. Woda jest tylko w oazie. Tą wodą jest Jezus Chrystus, a oazą spotkanie z Jego przebaczającą miłością w sakramencie pokuty i pojednania. Na progu Wielkiego Postu Duch Boży w słowach Ewangelii wyprowadza nas na pustynię. Pokus będzie wiele, a może i więcej niż zwykle... Bo szatan wie, że to szczególny czas łaski i będzie kusił! Nie bójmy się!
>
> <span style="color: #666699;"> Panie Jezu, chcę się uczyć od Ciebie ufności w miłość Ojca. Pustynia nie jest nie do przejścia, a pokusa nigdy nie jest ponad moje siły, gdy jestem napełniony łaską uświęcającą. Amen.
> &nbsp;

- **Pierwsza Niedziela Wielkiego Postu** jest jak gdyby drugim początkiem tego okresu dla tych zwłaszcza, którzy nie wzięli udziału w liturgii Środy Popielcowej. Cały kościół rozpoczyna czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
- Włączmy się w głębokie przeżycie tego czasu przez modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. **Droga Krzyżowa** w każdy piątek Wielkiego Postu o godzinie <u>16:30</u>. Zachęcam serdecznie do wspólnego udziału w tym nabożeństwie. Obowiązkowo przychodzą dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <u>08:45</u>.
- Pamiętajmy też o osobistych postanowieniach czy umartwieniach na Wielki Post, które mają nas zbliżyć do Boga i uwrażliwić na drugiego człowieka. Jest również wystawiona skarbona, do której można składać jałmużnę wielkopostną z myślą o biednych.
- Dziś poświęcenie krzyżyków dla dzieci pierwszokomunijnych, pod koniec Mszy Świętej o godzinie <u>11:00</u>.
- Dzisiejsze ofiary składane na tacę są przeznaczone na **remont Domu Rekolekcyjnego w Gietrzwałdzie**. Po Mszy Świętej przy wyjściu będą zbierane ofiary jako **pomoc dla poszkodowanych na skutek wojny na Ukrainie**.
- Następna, II Niedziela Wielkiego Postu, to **Dzień Modlitwy i Solidarności z Misjonarzami**. Po Mszach Świętych będą zbierane ofiary na Misjne Dzieło Pomocy "Ad Gentes".
- Następna niedziela to także **I niedziela miesiąca** - niedziela adoracji Najświętszego Sakramentu.
- W tym tygodniu wypada **I czwartek, I piątek i I sobota** marca. Odwiedziny chorych wyjatkowo w czwartek przed południem. Zmiana tajemnic różańcowych w następną niedzielę o godzinie <u>8:30</u>.
- Jeśli chodzi o wolne intencje w niedziele, to jest kilka w lipcu i w sierpniu oraz w drugiej połowie grudnia.
- **Intencje mszalne na najbliższy tydzień i następną niedzielę:**
  - poniedziałek:
  - wtorek:
  - środa:
  - czwartek:
  - piątek:
  - sobota:
  - niedziela (26.02): <u>9:00</u> , <u>11:00</u> , <u>17:00</u> .

