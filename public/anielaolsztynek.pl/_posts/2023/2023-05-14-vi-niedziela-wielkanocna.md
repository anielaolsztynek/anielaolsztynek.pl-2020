---
title: VI Niedziela Wielkanocna
date: 2023-05-14

---

> **J 14, 15-21**
>
> **Subtelne działanie Ducha Prawdy**
>
> W zachowywaniu przykazań potrzebujemy Wspomożyciela, zarówno jako członkowie wspólnoty Kościoła, jak i każdy z nas indywidualnie. Duch Święty czyni nas swoim mieszkaniem w momencie chrztu. Umacnia w nas wiarę w bierzmowaniu. Coraz bardziej jednoczy się z człowiekiem w pełnionych przez niego dziełach. Oprócz tego Duch Święty daje zwyczajną łaskę oświecenia, natchnienia, wzrastania. To pełne łaski działanie sprawia, że Jezus Chrystus wzrasta w każdym z nas, obdarza nas najbardziej zadziwiającymi skutkami: oświeceniem umysłu, świętym uczuciem serca, natchnieniem woli. Duch Święty, wchodząc wraz z łaską do wnętrza duszy, wlewa wiarę, daje nadzieję, rozpala miłość. Przekazuje siedem darów: rozumu, mądrości, wiedzy, rady, pobożności, męstwa, bojaźni Bożej. Co więcej, daje radość i szczęście, które jest przedsmakiem pełnego szczęścia w niebie.
>
> <span style="color: #666699;">Panie Jezu, poproś Ojca, aby zesłał mi Ducha Wspomożyciela. Tak potrzebuję jego owoców: miłości, radości, pokoju, cierpliwości, dobroci, życzliwości, wierności, łagodności, opanowania (por. Ga 5, 22-24). Amen.
> &nbsp;

- Dziś w naszej parafii **uroczystość I Komunii Świętej**, do której przystąpiło 25 dzieci (w tym 20 z naszej parafii).
- Bóg zapłać rodzicom dzieci pierwszokomunijnych za **dar ołtarza** – dar dla parafii – kociołek do wody święconej i kropidło oraz cztery poduszki procesyjne z emblematami religijnymi.
- W następną niedzielę na godzinę <u>11:00</u> zapraszam dzieci, które przed rokiem były u I Komunii Świętej. Te dzieci zapraszam do spowiedzi w piątek o godzinie <u>16:30</u>.
- We wtorek wypada w liturgii  **święto ku czci Świętego Andrzeja Boboli**, patrona Polski i naszej Archidiecezji.
- W sobotę Msza Święta połączona z sakramentem małżeństwa o godzinie <u>17:00</u>.
- W następną niedzielę obchodzimy **uroczystość Wniebowstąpienia Pańskiego**.
- Także w następną niedzielę będziemy gościli pallotyna księdza Włodzimierza Osicę z Radomia (ten od kawy i herbaty, głosił u nas rekolekcje).
- **Intencje mszalne na najbliższy tydzień:**
  - poniedziałek: w intencji Adama w 38 rocznicę urodzin (16.05);
  - wtorek: + Michał Górczyński (30 dzień po pogrzebie);
  - środa: w intencji Michała z okazji 10 rocznicy urodzin (22.05) oraz dziękczynna za dar przystąpienia do Sakramentu Pojednania i Eucharystii;
  - czwartek: + Feliksa i Adam Jeziorscy;
  - piątek: + Zygmunt Kurs;
  - sobota: w intencji Nowożeńców;
  - niedziela (21.05): <u>9:00</u> + Krystyna Stawicka (2 rocznica śmierci); <u>11:00</u> + Robert Dumka; <u>17:00</u> o zdrowie i błogosławieństwo Boże dla Janiny, Witolda i Michała.
