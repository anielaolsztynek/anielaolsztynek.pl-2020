---
title: XXI Niedziela zwykła
date: 2023-08-27
---

> **Mt 16, 13-20**
>
> **Odpowiedzialność i godność**
>
> Niesamowitą godność, którą został obdarzony Piotr, dzielimy wraz z nim. Otrzymujemy tę godność i odpowiedzialność w sakramencie chrztu. Żyjąc Ewangelią, uczestniczymy w misji kapłańskiej Kościoła, pociągamy ku świętości innych ludzi. W ten sposób mamy wpływ na to, że czynimy bardziej dostępne wejście do nieba. Świadectwo to nie przepowiadanie ex cathedra. Troszcząc się o słabszych, pomagając zagubionym, ale też dobrze wychowując dzieci w wierze katolickiej, stajemy się dla innych przykładem życia, a przez to otwieramy im drogę do nieba. Każdy chrześcijanin, który zrozumiał, kim jest Jezus, posiada podobną odpowiedzialność i godność, jaką uzyskał św. Piotr - może uchylać innym drzwi do nieba, ewangelizując swoim przykładem.
>
> <span style="color: #666699;">Panie Jezu, mogę być skutecznym narzędziem w rękach Boga. Mogę być kluczem w Twoich rękach i otwierać innym bramy raju. Niech nikt i nic nie osłabi mojej więzi z Tobą. Ty liczysz na moje odważne świadectwo wiary. Amen.
> &nbsp;

- Dziś o godzinie <u>11:00</u> będzie odprawiona Msza Święta w intencji pszczelarzy w ramach obchodów **XVII Wojewódzkiego Dnia Pszczelarza** - już po raz drugi w naszej parafii, pod przewodnictwem Księdza Arcybiskupa Józefa Górzyńskiego Metropolity Warmińskiego i z udziałem ponad dwudziestu kół pszczelarzy z województwa warmińsko-mazurskiego oraz orkiestry dętej z Lidzbarka Welskiego.
- W najbliższy piątek - 1 września - wypada **84 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem o godzinie <u>12:00</u> w intencji poległych.
- W tym tygodniu wypada **I czwartek, I piątek, I sobota** września. W piątek przed południem odwiedziny chorych.
- **Zmiana tajemnic różańcowych** w następną niedzielę o godzinie <u>8:30</u>.
- **Odpust parafialny ku czci Błogosławionej Anieli Salawy**, patronki naszej parafii, będziemy przeżywali w przyszłą niedzielę. Kazanie wygłosi ksiądz Cezary Opalach z Olsztyna. W tym dniu będziemy obchodzić też 2 rocznicę poświęcenia naszego kościoła, którego dokonał Ksiądz Arcybiskup Józef Górzyński. Po Mszach Świętych o godzinie <u>9:00</u> i <u>11:00</u> odmówimy wspólnie Litanię ku czci Błogosławionej Anieli Salawy i zaśpiewamy dziękczynne Te Deum.
- Kończy się czas wakacji i zasadniczo urlopów. Wyrażamy wdzięczność Bogu za czas wypoczynku. **Msza Święta w intencji dzieci, młodzieży, nauczycieli i katechetów na rozpoczęcie roku szkolnego** będzie odprawiona w następną niedzielę o godzinie <u>11:00</u>.
- W sobotę Msza Święta połączona z sakramentem małżeństwa będzie odprawiona o godzinie <u>15:30</u>.
- **Intencje mszalne na najbliższy tydzień:**
  - poniedziałek: + Czesław, Edmunda;
  - wtorek: + Witold, Paweł i Andrzej Siepsiak;
  - środa: ++ z rodziny Szczepańskich: Czesława, Jan, Marcin;
  - czwartek: <u>8:00</u> własna;
  - piątek: + Wiesława Paszkiewicz i ++ z rodziny Bawolskich, Masalskich i Haze;
  - sobota: <u>15:30</u> w intencji nowożeńców;
  - niedziela (03.09): <u>9:00</u> + Stanisław i Barbara Paczkowscy w 5 rocznicę śmierci i ++ z rodziny Paczkowskich i Szulc; <u>11:00</u> w intencji dzieci, młodzieży, nauczycieli i katechetów; + Eugeniusz (5 rocznica śmierci) i Stanisława Giranowscy <u>17:00</u> + Anna (1 rocznica śmierci) i Tadeusz Makutynowicz.

