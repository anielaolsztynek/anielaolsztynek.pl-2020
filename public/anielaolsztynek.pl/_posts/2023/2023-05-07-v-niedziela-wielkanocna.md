---
title: V Niedziela Wielkanocna
date: 2023-05-07

---

> **J 14, 1-12**
>
> **Droga, Prawda i Życie**
>
> „Nie bójcie się! Ja jestem z wami. Stąd chcę oświecać. Żałujcie za grzechy” - te zdania znajdują się w kaplicach wszystkich wspólnot Rodziny Świętego Pawła. Historia tych słów wiąże się z trudnym momentem życia bł. Jakuba Alberionego. Zdiagnozowana gruźlica, choroba nieuleczalna na początku XX wieku, poważne trudności ekonomiczne rodzącego się dzieła, niezrozumienie ze strony Kościoła dla duszpasterstwa prowadzonego przez wydawnictwa. Jednak i tym razem Pan Bóg nie pozostał obojętny na trudności swojego wiernego sługi. Pewnego razu ks. Jakub otrzymał od Jezusa te cztery myśli, które zawarte są w przytoczonych wyżej czterech zdaniach. Dzisiejsza Ewangelia też zaczyna się od słów wsparcia. Czego bali się uczniowie, skoro Mistrz wypowiedział do nich te słowa? Jezus zapowiedział swoją mękę i śmierć, więc wkrótce miał ich opuścić. Bali się zostać sami. Chcieli iść z Jezusem, ale On powiedział im: „Nie możecie teraz pójść, później - tak”. Czego boimy się najbardziej? Utraty zdrowia, pracy, bankructwa i biedy, samotności i cierpienia, braku miłości. Gdy przybywa nam lat, zaczynamy myśleć o śmierci. Mało kto z nas myśli o niej bez lęku. Jest tak, ponieważ grzech wprowadził w nas niepokój i niepewność co dalej. I choć wyznajemy wiarę w życie wieczne, słuchamy słowa Bożego, przyjmujemy sakramenty, żyjemy w przyjaźni z Bogiem i ludźmi, to wciąż się boimy.
>
> <span style="color: #666699;">Panie Jezu, pomagaj mi pokonać lęk przed śmiercią, kiedy mówisz: „W domu mego Ojca jest mieszkań wiele. Idę, aby przygotować wam miejsce, znowu powrócę i zabiorę was do siebie, abyście i wy byli tam, gdzie Ja jestem”. Amen.
> &nbsp;

- Dziś I niedziela miesiąca - **niedziela adoracji Najświętszego Sakramentu**.
- Jutro w liturgii wypada **Uroczystość Świętego Stanisława Biskupa i Męczennika**, głównego patrona Polski.
- Uroczystość **I Komunii Świętej** w naszej parafii w następną niedzielę - 14 maja o godzinie <u>11:00</u>.
- **Próby dla dzieci** przed I Komunią Świętą w tym tygodniu w środę i czwartek o godzinie <u>17:45</u>.
- **Spowiedź Święta** dla dzieci pierwszokomunijnych, dla ich rodziców i rodzin będzie w sobotę, 13 maja o godzinie <u>10:00</u>.
- Zachęcam serdecznie do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- **Intencje mszalne na najbliższy tydzień:**
  - poniedziałek: ++ z rodzin Czyczyn, Gosk, Pobudkowskich, Korab, Roman, Szczepańskich, Baranowskich;
  - wtorek: proprie (własna);
  - środa: proprie (własna);
  - czwartek: + Ryszard Selbirak (12 rocznica śmierci);
  - piątek: + Paweł (18 rocznica śmierci);
  - sobota: + Stanisław, Zofia Papierzyńscy;
  - niedziela (14.05): <u>9:00</u> w intencji Weroniki z okazji imienin i rocznicy chrztu; <u>11:00</u> w intencji dzieci pierwszokomunijnych; <u>17:00</u> + Janina Topczyńska.
