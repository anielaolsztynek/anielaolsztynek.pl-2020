---
title: IV Niedziela zwykła
date: 2023-01-29
---

> **Mt 5, 1-12a**
>
> **Szczęście i pycha**
>
> Uczniowie czuli, że są szczęściarzami. Byli blisko Jezusa. Wszyscy widzieli, że są dla Niego ważni. Cieszyli się wyjątkową pozycją. Zapewne byli z tego powodu bardzo dumni. Ciekawe, że Jezus o szczęściu zaczyna mówić wtedy, gdy przybliżyli się do niego właśnie ci wybrani. Czy przypadkiem nie zrzedły im miny, gdy usłyszeli: Cieszcie się, gdy jesteście cierpiący i udręczeni, łagodni, sprawiedliwi, miłosierni, czyści, pełni pokoju, prześladowani, znieważani, oczerniani? Czy o takim szczęściu marzyli apostołowie? A my? Jakiego szczęścia pragniemy? Czy nasze marzenie, aby być blisko Jezusa, mające swój konkretny wyraz w gorącej pobożności, jaką się odznaczamy, jest gotowe zaakceptować „szczęście, gdy..."? Czy nadal je odczuwamy, gdy nikt nas nie widzi i nie może nas podziwiać? Zastanówmy się nad jednym zdaniem: Kluczem do szczęścia jest pokora. Jezus wie, co znaczy prawdziwe szczęście.
>
> <span style="color: #666699;"> Panie Jezu, Ty wiesz, jak bywam pyszny, nawet w swej pobożności i religijności na pokaz. Dlatego, najpokorniej, jak potrafię, wołam: Jezu cichy i pokornego serca, uczyń serce moje według Serca Twego. Amen.
> &nbsp;

- W czwartek - 2 lutego - obchodzimy **Święto Ofiarowania Pańskiego**. W tym dniu czcimy Chrystusa Pana - Światłość Świata (symbolizują to świece) i Jego Matkę jako Matkę Bożą Gromniczną. Tradycyjnie w czasie Mszy Świętej będzie błogosławieństwo świec zwanych gromnicami, które przynosimy ze sobą. Można będzie też nabyć je w zakrystii przed Mszą Świętą. Msze Święte w tym dniu o godzinie <u>10:00</u> i <u>17:00</u>.
- W tym tygodniu wypada **I czwartek, I piątek i I sobota lutego**. W piątek przed południem odwiedziny chorych.
- Następna, I Niedziela miesiąca to **Niedziela Adoracji Najświętszego Sakramentu**. O godzinie <u>8:30</u> wspólny różaniec i zmiana tajemnic różańcowych.
- **Msze Święte w tym tygodniu:** w poniedziałek i środę o godzinie <u>8:00</u>, w pozostałe dni o godzinie <u>17:00</u>, w czwartek o godzinie <u>10:00</u> i <u>17:00</u>.
- **Porządek kolędy w tym tygodniu**:
  - Ul. Porzeczkowa i Malinowa 7, 10, 11 i 14 – poniedziałek, od godz. <u>14:30</u>.
  - Ul. Morelowa i Malinowa 1, 2, 8 – wtorek, od godz. <u>14:00</u> .
  - Ul. Leśników - środa, od godz. <u>10:00</u> (u niepracujących), cd. od godz. <u>15:00</u> . i Agrestowa - środa, od godz. <u>16:30</u>.
  - Ul. Wiśniowa 1-23A (nieparzyste) – czwartek, od godz. <u>12:30</u>.
  - Ul. Wiśniowa cd. – sobota, od godz. <u>9:00</u>.
