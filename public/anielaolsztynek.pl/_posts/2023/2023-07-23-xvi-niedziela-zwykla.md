---
title: XVI Niedziela zwykła
date: 2023-07-23
---

> **Mt 13, 24-43**
>
> **Miłość jest cierpliwa**
>
> W Hymnie o miłości czytamy, jakimi przymiotami odznacza się miłość. Jako pierwszą cechę miłości św. Paweł wymienia cierpliwość (1 Kor 13, 4). O takiej właśnie miłości jest dzisiejsza Ewangelia. Bóg nas kocha, więc ma do nas dużo cierpliwości. Gdyby Jego miłość była miłością ludzką, już dawno powinniśmy być wyrwani z gleby życia i wrzuceni w ogień nieugaszony. Skoro On kocha nas tak cierpliwie, to oznacza, że i my nie możemy podejmować decyzji od razu, pod wpływem impulsu, ponieważ możemy kogoś skrzywdzić. Trzeba dać sobie czas, żeby na trudne sytuacje i relacje patrzeć z pomocą Ducha Świętego, który jest Duchem miłości. Miłość pomaga wyraźnie odróżnić dobro od zła, chwast od zboża. Często oceniamy ludzi po tym, co małe. Małe zranienia, przykre słowa i gesty rosną w nas jak ziarenko gorczycy do wielkich kłótni i lat nieodzywania się do siebie. Jezus pragnie, aby rosło w nas dobro i miłość. Dlaczego nad tym, co dobre, ale maleńkie, przechodzimy bez efektu wyolbrzymiania? Dlaczego wyolbrzymiamy tylko zło? Pozwólmy rosnąć w nas dobru!
>
> <span style="color: #666699;">Panie Jezu, Ty wciąż okazujesz mi nieskończoną miłość i cierpliwość! Proszę, naucz mnie być cierpliwym wobec samego siebie, a także dziękować za najmniejsze otrzymane dobro. Amen.
> &nbsp;

- Dziś z okazji **święta Świętego Krzysztofa** (którego czcimy 25 lipca), patrona podróżnych i kierowców, po Mszach Świętych odbędzie się poświęcenie pojazdów. Przy tej okazji będą zbierane dobrowolne ofiary na misje, na zakup środków transportu.
 - W tym tygodniu i w następną niedzielę będzie mnie zastępował Ksiądz Anton Pantus z Ukrainy - z Żytomierza. Po Mszach Świętych będzie zbierał ofiary jako wsparcie Kościoła na Ukrainie.
- **Intencje mszalne na najbliższy tydzień:**
  - poniedziałek: o zdrowie i błogosławieństwo Boże dla Czesława i + Czesławy i Mirosława;
  - wtorek: o zdrowie i błogosławieństwo Boże dla Anny z okazji imienin i urodzin;
  - środa: ++ z rodziny Drozd: Fabian, Katarzyna, Stanisław;
  - czwartek: + Michał Cybulski (4 rocznica śmierci);
  - piątek: + Janinę i Józefa Dzikich;
  - sobota: ++ z rodziny Sieńko, Stanisława, Edward, Kazimierz, Edward, Małgorzata;
  - niedziela (30.07): <u>9:00</u> dziękczynna z prośbą o zdrowie i błogosławieństwo Boże dla Krzysztofa w 60 rocznicę urodzin; <u>11:00</u> + Józef Pasiorowski (3 rocznica śmierci); <u>17:00</u> + Ludwika Śliżewska.

