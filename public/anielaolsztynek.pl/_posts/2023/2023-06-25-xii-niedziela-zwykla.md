---
title: XII Niedziela zwykła
date: 2023-06-25
---

> **Mt 10, 26-33**
>
> **Wyznać miłość**
>
> „Choćbym kroczył ciemną doliną, zła się nie ulęknę, bo Ty jesteś ze mną!” (Ps 23,4). Jezus mówi do nas w chwilach ciemności: w zwątpieniu, goryczy, lęku, a nawet grzechu, a może zwłaszcza wtedy. Mówi do nas, kiedy jesteśmy uwikłani w sprawy, które wprowadzają nas w ciemną dolinę. Mówi zawsze, nigdy nie przestaje. To od nas zależy, czy chcemy Go słuchać, czy odwracamy się od Niego. Może zdarzyło się nam nie przyznać do Jezusa. Z lęku czy wstydu. Ale On nawet w najbardziej ciemnych momentach życia powtarza nam, że jesteśmy dla Niego ważni, że nasze życie ma sens, że musimy być ostrożni wobec zła, ale On zawsze jest blisko. Weźmy sobie do serca słowa Jezusa z dzisiejszej Ewangelii: „Jeśli ktoś się Mnie wyprze przed ludźmi, tego i Ja się wyprę przed moim Ojcem, który jest w niebie”.
>
> <span style="color: #666699;">Panie Jezu, unikanie okazji do dania świadectwa wiary jest grzechem. Nie odwracaj się ode mnie, bądź przy mnie w chwili próby, gdy muszę się opowiedzieć, po której jestem stronie. Wybacz mi moje tchórzostwo. Kocham Cię. Amen.
> &nbsp;

- We wtorek wypada **146 rocznica rozpoczęcia objawień Matki Bożej w Gietrzwałdzie**.
- W czwartek obchodzimy **uroczystość Świętych Apostołów Piotra i Pawła**.
- W najbliższy piątek zakończenie nabożeństwa czerwcowego.
- W tym tygodniu wypada **I sobota** lipca.

