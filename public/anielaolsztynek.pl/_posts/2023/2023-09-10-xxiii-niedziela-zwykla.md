---
title: XXIII Niedziela zwykła
date: 2023-09-10
---

> **Mt 18, 15-20**
>
> **Walka o człowieka**
>
> Jezus zabiega, żeby Jego uczniowie żyli w zgodzie i jedności. To ideał, do którego należy dążyć. Działanie wspólnotowe ma szczególną moc świadectwa i ewangelizacji. Jednak tam, gdzie są bliskie kontakty, łatwiej też o poranienie. Rozłamy i brak przebaczenia we wspólnocie psują Boże plany. Ewangelia pokazuje sposoby dotarcia do odłączonego brata. Gdy wyczerpują się metody przekonywania, pozostaje ciągle sposób o największej sile: miłość. Jeśli brat stał się obcy jak poganin i celnik, dał się uwieść fałszywym poglądom i pożądaniom, to trzeba przemawiać do niego językiem najbardziej podstawowym: troską i szacunkiem. Wiemy, jak Jezus traktował celników i grzeszników. Przypomnijmy sobie Zacheusza, którego Jezus potrafił wypatrzyć na sykomorze. Być uczniem Jezusa to przyjąć, że Bóg pragnie zbawienia wszystkich ludzi. Nadzieja nie pozwala wątpić, że każdy może się zmienić. W sytuacji grzechu człowiek jest przede wszystkim tragiczną ofiarą. My, chrześcijanie, nigdy nie powinniśmy walczyć przeciwko ludziom, ale zawsze o ludzi.
>
> <span style="color: #666699;">Panie Jezu, wlej w moje serce taką troskę i wrażliwość na bliźnich, jaką Ty miałeś do celników i grzeszników. Nie pozwól mi rezygnować z relacji, które ode mnie wymagają dużo cierpliwości. Amen.
> &nbsp;

- Dziś odbywają się uroczystości odpustowe w **146 rocznicę Objawień Najświętszej Marii Panny w Gietrzwałdzie** oraz **57 Dożynki Archidiecezjalne**.
- Poświęcenie tornistrów i przyborów szkolnych **pierwszoklasistów** dziś pod koniec Mszy Świętej o godzinie <u>11:00</u>.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, dziś po Mszy Świętej o godzinie <u>11:00</u>.
- Przypominam, że w niedziele po Mszach Świętych **są rozdawane dzieciom obrazki nawiązujące do Ewangelii**. Obrazki z pieczątką na odwrocie - to niespodzianka.
- W najbliższy czwartek - 14 września - wypada liturgiczne **Święto Podwyższenia Krzyża Świętego**.
- **Młodzież klas VIII przygotowującą się w tym roku szkolnym do bierzmowania** zapraszam w czwartek na godzinę <u>17:00</u>. Po Mszy Świętej spotkanie. Proszę zabrać ze sobą indeksy.
- Za tydzień w niedzielę - 17 września - na terenie naszej parafii odbędą się po raz dwunasty **Dożynki Wojewódzkie w Skansenie**, które rozpoczną się Mszą Świętą o godzinie <u>12:00</u>, pod przewodnictwem Księdza Arcybiskupa Józefa Górzyńskiego Metropolity Warmińskiego. W związku z powyższym, w następną niedzielę nie będzie Mszy Świętej o godzinie <u>11:00</u> w naszym kościele.
- W sobotę Msza Święta związana ze zjazdem rodzinnym będzie o godzinie <u>16:00</u>.
- **Intencje mszalne na najbliższy tydzień:**
  - poniedziałek: własna;
  - wtorek: + Elżbieta Majewska (30 dzień po pogrzebie);
  - środa: + Stanisława Mutke (30 dzień po pogrzebie);
  - czwartek: o zdrowie oraz błogosławieństwo i Opatrzność Bożą w rodzinie Druszkowskich i 18 rocznicę ślubu Wiolety i Piotra;
  - piątek: ++ Jan, Elżbieta, Stanisław, Jerzy, Stanisława, Marianna Bucholscy;
  - sobota: o błogosławieństwo Boże w rodzinie (zjazd rodzinny);
  - niedziela (17.09): <u>9:00</u> + Stanisława Świercz (40 rocznica śmierci); <u>12:00</u> Dożynki Wojewódzkie; <u>17:00</u> + Jerzy Orzech (7 rocznica śmierci), Marianna i Jan Orzech.

