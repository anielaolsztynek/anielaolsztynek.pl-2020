---
title: III Niedziela Wielkanocna
date: 2023-04-23

---

> **Łk 24, 13-35**
>
> **Słowa poświadczone czynem**
>
> Wiara, jaką wyznajemy, jest drogą. Jeśli się na tej drodze zatrzymamy, jeśli będziemy się wahać, to nie dojdziemy do punktu, w którym Jezus da nam się poznać. Tak często, podobnie jak uczniowie, wątpimy, jesteśmy smutni, może nawet źli czy zrozpaczeni. Jezus określa taki nasz stan serca: „O nierozumni i leniwi w sercu!” Jak my pojmujemy dzisiaj te słowa Mistrza? Nierozumni jesteśmy, gdy słuchamy Ewangelii, ale nie odkrywamy jej głębi. Leniwi jesteśmy, gdy nie kochamy. Jezus daje nam przykład, jak powinniśmy postępować. On towarzyszył uczniom w drodze, poświęcił im czas na katechezę - od Mojżesza przez wszystkie Pisma, a gdy zasiedli za stołem, chociaż był gościem w ich domu, usłużył im jako pierwszy, łamiąc chleb. Po tym geście Go poznali, bo Jezus był taki zawsze, nie tylko od święta. Ten gest był bardziej wymowny, niż mądrość, z jaką przemawiał.
>
> <span style="color: #666699;">Panie Jezu, naucz mnie być, jak Ty. Naucz mnie tej cudownej jedności w tym, czego mnie nauczasz, i jak żyję. Daj mi serce gorliwe w miłości, zabierz zwątpienie i plany, które nie są tymi, jakie przygotowałeś dla mnie z miłości. Amen.
> &nbsp;

- Dziękujemy **misjonarzowi świeckiemu Danielowi Kasperowiczowi** za obecność w naszej parafii, za wypowiedziane świadectwo i podzielenie się doświadczeniem misyjnym na wyspie Madagaskar. Po Mszy Świętej przy wyjściu z kościoła będą zbierane ofiary jako wsparcie dzieła misyjnego na tej wyspie.
- Jutro w liturgii obchodzimy **uroczystość Świętego Wojciecha**, głównego Patrona Polski i naszej Archidiecezji Warmińskiej.
- We wtorek **święto Świętego Marka Ewangelisty**.
- **Bierzmowanie** w naszej parafii w najbliższy czwartek o godzinie <u>18:00</u>.
- **Egzamin kurialny dla młodzieży przed bierzmowaniem** jutro o godzinie <u>17:40</u>. Po egzaminie **próba przed bierzmowaniem**.
- **Spowiedź dla młodzieży przed bierzmowaniem**, dla świadków, rodziców i wszystkich chętnych w środę o godzinie <u>16:15</u>.
- Także w środę po Mszy Świętej **próba dla dzieci przed I Komunią Świetą**.
- Po raz drugi jest organizowana **pielgrzymka do Ziemi Świętej** w terminie 15.02.2024 - 21.02.2024. Cena 5390 złotych + 200 euro. Zapisy do 6 kwietnia w kancelarii lub telefonicznie.
- **Intencje mszalne na najbliższy tydzień:**
  - poniedziałek: + Jadwiga Werner i ++ z rodziny Werner;
  - wtorek: + Stefan Młodkowski (10 rocznica śmierci);
  - środa: + Henryka Przygoda (10 rocznica śmierci), Jan Przygoda i Bogdan Sira;
  - czwartek: <u>8:00</u>; <u>18:00</u> w intencji bierzmowanych;
  - piątek: o zdrowie i błogosławieństwo Boże dla całej rodziny;
  - sobota: + Grażyna Masiak i jej męża i syna;
  - niedziela (30.04): <u>9:00</u> ++ z rodzin Mąkiniów, Sosnowskich, Kamińskich i Annę Zarębę; <u>11:00</u> + Jan Patryucha (2 rocznica śmierci), Marianna i Stanisław Skorupscy, Anna i Stanisław Patryucha; <u>17:00</u> dziękczynna w intencji Ewy i Piotra w 35 rocznicę ślubu.
