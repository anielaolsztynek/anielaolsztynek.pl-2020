---
title: IV Niedziela Adwentu
date: 2023-12-24
---

> **Łk 1, 26-38**
>
> **Dobro ma swoje źródło w Bogu**
>
> Głos zdrowego rozsądku często nam podpowiada, że sami powinniśmy decydować o tym, co jest dla nas dobre. Nie możemy jednak przewidzieć wszystkich skutków naszych decyzji. Wiara, że dobro ma swoje źródło w Bogu, pozwala uporządkować nasze pragnienia. Przede wszystkim, widząc w Bogu cel naszej wędrówki, jakim jest Miłość, możemy na życie patrzeć z nadzieją i z odwagą podejmować codzienne wyzwania. Nikt inny, tylko sam Bóg pokazał nam drogę do wiecznego szczęścia. A my, ludzie autentycznie wierzący, mamy zaszczytne zadanie, aby przybliżać prawdę o Bogu Wcielonym przykładem swego życia.
>
> <span style="color: #666699;">Panie Jezu, proszę Cię, abyś kroczył ze mną przez wszystkie tajemnice mojego życia w radości, świetle, cierpieniu i chwale, z uwielbieniem i zawierzeniem. Amen.
> &nbsp;

- Już jutro **Święta Bożego Narodzenia**. Naszym polskim zwyczajem poprzedzi je wieczerza wigilijna, którą będziemy przeżywali dzisiaj wieczorem w naszych domach rodzinnych. Zachęcam gorąco, abyśmy przy tej wieczerzy zachowali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego – opis narodzenia Pana Jezusa, modlitwa, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
- Zgodnie z zapowiedzią, **pasterka** będzie o godzinie <u>22:00</u>. Do Komunii Świętej oczywiście można przystąpić dziś w dzień i podczas pasterki.
- Pół godziny przed pasterką wspólne czuwanie i kolędowanie przy żłóbku.
- W pierwszym dniu świąt Msze Święte jak w każdą niedzielę. W drugim dniu Świąt Msze Święte o godzinie <u>9:00</u> i <u>11:00</u>. Nie będzie Mszy Świętej o godzinie 17:00.
- Są jeszcze do nabycia **świece wigilijne Caritas**.
- Dziękuję za pomoc przy wykonaniu szopki bożonarodzeniowej. Dziękuję Nadleśnictwu Olsztynek za przywiezienie choinek.
- W następną niedzielę **ostatni dzień starego roku**. Po Mszy Świętej o godzinie <u>17:00</u> będzie wystawienie Najświętszego Sakramentu połączone z nabożeństwem dziękczynno-przebłagalnym i Te Deum.
- Już w tym tygodniu rozpocznę kolędę.
- Porządek **wizyt duszpasterskich – kolędy – w tym tygodniu**:
  - Sudwa numery 28, 29, 30, 32, 33 i 11A – środa, od godziny <u>13:30</u>.
  - Sudwa cd. (poczynając od strony Wilkowa) - czwartek, od godziny <u>9:00</u>.
  - Sudwa Kol., Świętajny, Karczma Świętojańska - piątek, od godziny .
  - Wilkowo 8-13 – sobota, od godziny <u>9:00</u>.
- **Intencje mszalne na bieżący tydzień:**
  - poniedziałek: <u>9:00</u> + Janina (7 rocznica śmierci) i Wacław (16 rocznica śmierci) Osińscy; <u>11:00</u> ++ z rodz. Strzeleckich: Leokadia, Dionizy, Jerzy, Jan: <u>17:00</u> o zdrowie i błogosławieństwo Boże dla Krystyny i Krzysztofa oraz dla Joanny, Grzegorza i całej rodziny;
  - wtorek: <u>9:00</u> + Ludwika Śliżewska (6 rocznica śmierci); <u>11:00</u> + Zenon Marcińczyk (10 rocznica śmierci);
  - środa: o zdrowie i błogosławieństwo Boże dla Sylwii w 38 rocznicę urodzin;
  - czwartek: ;
  - piątek: + Remigiusz Korgul (20 rocznica śmierci), Tadeusz Chymkowski (30 rocznica śmierci), Barbara Chymkowska (5 rocznica śmierci);
  - sobota: ;
  - niedziela (31.12): <u>9:00</u> za zmarłych w minionym roku, których pogrzeby obsługiwała firma Arka w naszej parafii; <u>11:00</u> + Marlena Świdzińska-Hacia (20 rocznica śmierci); <u>17:00</u> + Józef Mazur (5 rocznica śmierci) i zmarli z rodz. Mazur i Zięcik.

