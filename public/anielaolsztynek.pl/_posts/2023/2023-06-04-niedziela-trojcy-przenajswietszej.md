---
title: Niedziela Trójcy Przenajświętszej
date: 2023-06-04
---

> **J 3, 16-18**
>
> **Serce, które szuka ratunku**
>
> Nie wszyscy wyżsi kapłani, nauczyciele Pisma i starsi byli przewrotni. Nikodem był zupełnie inny. Jego serce poszukiwało Prawdy. Owszem, odczuwał lęk przed opinią ludzi ze środowiska, z którego się wywodził, dlatego przychodził do Jezusa pod osłoną nocy. Jezus nie potraktował go surowo, nie wytykał mu słabości, bo znał prawość jego serca. Tak samo postępuje z nami, gdy pomimo naszych życiowych błędów, złych wyborów, a nawet wielkich przegranych z pokusami i grzechem przychodzimy do Niego w „nocy naszego życia” z sercem, które potrzebuje pomocy. Potrzebujemy wyciągnięcia nas z wielu zagmatwanych życiowych sytuacji. Im bardziej chcemy wydostać się z nich o własnych siłach (usprawiedliwiając i bagatelizując zło moralne), tym głębiej się w nich pogrążamy. Tylko Jezus może nam podać dłoń, przyjść na ratunek. On przyszedł, abyśmy nie zginęli w ciemnościach, ale byśmy żyli życiem wiecznym.
>
> <span style="color: #666699;">Panie Jezu, dziękuję Ci za dzisiejsze słowo nadziei. Kochasz ten świat, choć on tak bardzo odwraca się od Ciebie. Chwyć mnie za rękę i wyciągnij mnie z ciemności, ujmij moje serce, aby już nigdy nie wzgardziło Twoją miłością. Amen.
> &nbsp;

- Uroczystość Najświętszego Ciała i Krwi Pana Jezusa – **Boże Ciało** – wypada w najbliższy czwartek, 8 czerwca. **Msza Święta jako jedyna w tym dniu będzie odprawiona w Skansenie w amfiteatrze o godzinie <u>10:00</u>**. Po Mszy Świętej, idąc w procesji eucharystycznej, udamy się do czterech ołtarzy. Wyjście ze Skansenu bramą główną, a więc nie bramą od ulicy Sportowej, jak to było dotychczas. Bardzo proszę o wykonanie ołtarzy w następujących miejscach:
  - <u>I ołtarz</u> - skrzyżowanie ulic Leśnej i Wiśniowej,
  - <u>II ołtarz</u> - skrzyżowanie ulic Wiśniowej i Malinowej,
  - <u>III ołtarz</u> - ulica Owocowa na wysokości bloku z ulicy Jagodowej 8,
  - <u>IV ołtarz</u> - parking przy ulicy Wrzosowej.
- Brzózki będą dowiezione do wszystkich ołtarzy w środę po południu (za co z góry dziękuję Nadleśnictwu Olsztynek). Proszę też o przyozdobienie kwiatami ołtarza w Skansenie. Proszę o udział w procesji strażaków, Kółka Różańcowe i służbę liturgiczną. Dziewczynki pierwszokomunijne, a także wszystkie chętne dziewczynki, zapraszam do sypania kwiatków w czasie procesji eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych również zapraszam w albach do udziału w procesji – do niesienia poduszek z emblematami religijnymi. **Procesja zakończy się na parkingu przy ulicy Wrzosowej, gdzie zaśpiewamy dziękczynne Te Deum**.
- W środę Msza Święta połączona z sakramentem małżeństwa o godzinie <u>15:00</u>. Nie będzie Mszy Świętej o godzinie <u>17:00</u>.
- W sobotę Msza Święta o godzinie <u>11:00</u> z okazji 125-lecia OSP w Olsztynku.
- Dziś **pierwsza niedziela miesiąca** - niedziela adoracji Najświętszego Sakramentu.
- **Intencje mszalne na najbliższy tydzień:**
  - poniedziałek: + Jan Gawęda (1 rocznica śmierci);
  - wtorek: o Bożą opiekę oraz zdrowie duszy i ciała dla Julity, Zachariasza i Rafała;
  - środa: <u>15:00</u> w intencji nowożeńców;
  - czwartek: + Stanisław Wnuk (11 rocznica śmierci);
  - piątek: ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - sobota: <u>10:00</u> w intencji strażaków OSP w Olsztynku;
  - niedziela (11.06): <u>9:00</u> + Hieronim (31 rocznica śmierci); <u>11:00</u> + Władysława i Józef Mrozowscy; <u>17:00</u> + Adela Neugebauer i ++ z rodz. Bojarowskich.
