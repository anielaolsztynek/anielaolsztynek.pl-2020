---
title: II Niedziela Adwentu
date: 2023-12-10
---

> **Mk 1, 1-8**
>
> **Przemieniajmy myślenie**
>
> Do Jana przychodzili ludzie świadomi swoich problemów życiowych, własnej winy i popełnionych grzechów. Zauważyli, że oddalili się od Boga i chcieli do Niego wrócić. Zaufali słowom Jana, uwierzyli w możliwość nawrócenia. Prostota znaku, jakim jest chrzest, wskazuje, że Bóg nie wymaga od człowieka spektakularnych aktów wynagradzania za grzechy. Jego pragnieniem jest przemiana umysłu, czego naturalną konsekwencją będzie uporządkowanie życiowych priorytetów. Aby Bóg mógł wejść w nasze życie i obdarzyć nas wewnętrznym pokojem, musimy przygotować Mu drogę. Usunąć przeszkody nagromadzone przez lata: góry naszej pychy, oczekiwań czy egoizm, który zamienia nas w samotne wyspy. Problemem może być brak nadziei, przez co ze wszystkich stron dostrzegamy tylko zło. Tych przeszkód może być bardzo wiele, wszystkie związane są z naszym grzechem i słabościami. Ale nawoływanie Jana nie wprowadza klimatu beznadziei. On pokazuje, że chrzest jest narzędziem przemiany człowieka, jeżeli zechce otworzyć się na Boga.
>
> <span style="color: #666699;">Panie Jezu, wierzę i wyznaję, że codzienne stawanie w prawdzie o sobie samym, codzienny wysiłek nawrócenia pozwoli mi zbudować piękną relację z Tobą. Wszystkie narzędzia potrzebne do tego złożyłeś w moich rękach. Amen.
> &nbsp;

- **Rekolekcje adwentowe** w naszej parafii, które dziś się rozpoczęły, będą trwały do wtorku włącznie. W poniedziałek i wtorek Msza Święta z nauką rekolekcyjną o godzinie <u>10:00</u> i <u>17:30</u>. Młodzież, w tym młodzież z klas VI, VII i VIII zapraszam przynajmniej jeden raz w poniedziałek lub wtorek na godzinę <u>17:30</u>. **Spowiedź Święta** przed Mszą Świętą i w czasie Mszy Świętej.
- Zgodnie z zapowiedzią dziś po Mszach Świętych, przy wyjściu z kościoła, będą zbierane ofiary na **Fundusz Pomocy Kościołowi na Wschodzie**.
- Do piątku włącznie można przynosić napełnione siatki Caritas, które również w piątek zostaną rozwiezione. Dziękuję wszystkim, którzy włączyli się, czy włączą w akcję pomocy przedświątecznej najbardziej potrzebującym osobom z naszej parafii. (Są jeszcze siatki charytatywne na półce z prasą).
- **Msze Święte roratnie** w tym tygodniu w środę i sobotę o godzinie <u>7:00</u>, w czwartek o godzinie <u>17:00</u>. W czwartek zapraszam obowiązkowo dzieci pierwszokomunijne.
- Można nabywać w zakrystii **świece wigilijne Caritas** po 10 złotych.
- Już dziś chcę poinformować, że **Pasterka** będzie o godzinie <u>22:00</u>.
- W minionym tygodniu odszedł do wieczności nasz parafianin śp. Daniel Czaplo, lat 41. Wieczny odpoczynek racz zmarłemu dać, Panie.
- **Intencje mszalne na bieżący tydzień:**
  - poniedziałek: <u>10:00</u> o zdrowie i błogosławieństwo Boże dla Anatola z okazji imienin; <u>17:30</u> + Elżbieta Majewska; + Stanisław Przybyszewski (11 rocznica śmierci);
  - wtorek: <u>10:00</u> o zdrowie i błogosławieństwo Boże dla Anatola z okazji imienin; <u>17:30</u> + Stanisława Mutke;
  - środa: intencja własna;
  - czwartek: intencja własna;
  - piątek: intencja własna;
  - sobota: intencja własna;
  - niedziela (17.12): <u>9:00</u> + Helena, Antoni, Jan Binkul, Grzegorz, Piotr Naumiuk, Tadeusz Mróz, Teresa Ławczyńska; <u>11:00</u> + Halina Zmysłowska (12 rocznica śmierci); <u>17:00</u> + Alina Mrozowska i ++ z rodz. Mrozowskich i Witek.

