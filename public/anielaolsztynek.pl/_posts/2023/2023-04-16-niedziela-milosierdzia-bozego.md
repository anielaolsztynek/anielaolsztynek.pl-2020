---
title: Niedziela Miłosierdzia Bożego
date: 2023-04-16

---

> **J 20, 19-31**
>
> **Nowy początek**
>
> Cichy bohater dzisiejszej Ewangelii to Duch Święty, Boży Pocieszyciel. W dniu zmartwychwstania Jezus przychodzi do swoich uczniów. Cel Jego przyjścia jest podwójny. Po pierwsze pragnie ich pokrzepić i zapewnić, że prawdziwie zmartwychwstał. Po drugie pragnie im oznajmić wolę Ojca i przygotować ich do misji, do której zostali wybrani. To przygotowanie polega na obdarowaniu ich Duchem Świętym. Swoim gestem - podczas „Pięćdziesiątnicy Janowej”, jak nazywają to wydarzenie uczeni, różnej od tej z Dziejów Apostolskich - Jezus zapoczątkował nowe stworzenie. Jego fundamentalnym aktem jest zwycięstwo nad złem, odpuszczenie grzechów. W Wieczerniku apostołowie, a przez ich ręce ludzie wszystkich czasów otrzymali najcenniejszy dar - sakrament Bożej Miłości. Jak bardzo Bóg musi nas kochać, że tak wielką moc przekazał nam, tak małym i słabym. Znamienne są słowa Świętego Pawła: „W każdym uwidacznia się działanie Ducha dla wspólnego dobra” (1 Kor 12, 7), bo „w jednym Duchu wszyscy zostaliśmy ochrzczeni (...) i napełnieni jednym Duchem” (1 Kor 12, 13). Prośmy zatem Ducha Świętego, aby wzmacniał nas swoimi darami. Bądźmy również wdzięczni i dziękujmy za wielkie dary, jakimi są sakramenty.
>
> <span style="color: #666699;">Duchu Święty, obdarz mnie mądrością, rozumem, radą, męstwem, umiejętnością, bojaźnią Bożą, pobożnością. Amen.
> &nbsp;

- Dziękuję duetowi Laudans - Andrzejowi i Alonie za występ wokalno-muzyczny.
- Dzisiejszą **Niedzielą Miłosierdzia Bożego** rozpoczyna się **79 Tydzień Miłosierdzia**.
- Dzisiejszy dzień to także **patronalne święto Caritas**. Ofiary składane dziś na tacę są przeznaczone na funkcjonowanie Caritas Archidiecezji Warmińskiej. Przy okazji dziękuję naszemu PZC za zaangażowanie i pracę na rzecz najuboższych.
- **Spotkanie indywidualne rodziców z dzieckiem przed I Komunią Świetą** we wtorek i w środę o godzinie <u>17:30</u>.
- **Próba dla młodzieży przed bierzmowaniem** w środę o godzinie <u>17:30</u>.
- W najbliższą sobotę - 22 kwietnia o godzinie <u>9:00</u> - po raz piąty odbędzie się w naszym kościele **Przegląd Pieśni Religijnej**.
- W następną niedzielę będziemy gościli w naszej parafii **misjonarza świeckiego Daniela Kasperowicza**, który przed kilku laty był u nas przed wyjazdem na Madagaskar. Tym razem podzieli się z nami doświadczeniem misyjnym na tej wyspie. Po Mszy Świętej będzie okazja wesprzeć dzieło misyjne na Madagaskarze.
- W minionym tygodniu odszedł do wieczności nasz parafianin śp. Michał Górczyński, lat 77. Wieczny odpoczynek racz zmarłemu dać, Panie.
- **Intencje mszalne na najbliższy tydzień:**
  - poniedziałek: + Edward Sienicki (3 rocznica śmierci);
  - wtorek: + Zygmunt Kurs (30 dzień po pogrzebie);
  - środa: dziękczynna za otrzymane łaski i zdrowie Ewy;
  - czwartek: + Jan i Stefania Bondaruk (od rodziny z Terespola);
  - piątek: + Kazimierz Tański (30 dzień po pogrzebie);
  - sobota: + Ruta (3 rocznica śmierci);
  - niedziela (23.04): <u>9:00</u> + Alina Mrozowska; <u>11:00</u> + Władysława Olszewska (10 rocznica śmierci), Stanisław i Adela Zakrzewscy; <u>17:00</u> + Robert Dumka.
