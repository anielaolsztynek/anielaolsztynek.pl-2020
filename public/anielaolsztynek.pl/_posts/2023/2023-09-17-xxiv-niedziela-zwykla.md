---
title: XXIV Niedziela zwykła
date: 2023-09-17
---

> **Mt 18, 21-35**
>
> **Dzieci Boże naśladują swojego Ojca**
>
> Jak niewiele trzeba, by króla z przypowieści skłonić do miłosierdzia. Jedno zdanie i jeden gest odmieniają los dłużnika. Tam, gdzie jest Boże i ludzkie przebaczenie, wracają harmonia i radość. Sługa naiwnie myśli, że obietnica spłacenia długu cokolwiek mu da. Prosi o odroczenie spłaty. Pan jest bardziej przenikliwy i dług mu w ogóle daruje. Nie sposób zasłużyć na Boże miłosierdzie. Nie można się samemu zbawić, zasypując Boga swoimi obietnicami poprawy. Zbawienie to zawsze dzieło łaski darmo danej, z którą człowiek współpracuje. Doświadczenie tego, że ktoś nam okazał miłosierdzie, powinno przełożyć się na naszą postawę wobec innych. Zatwardziałość i mściwość prowadzą do pozornej wygranej i obezwładniającego smutku. Bogu jest milsze naśladowanie Jego miłosierdzia niż sterylna bezbłędność. Siedemdziesiąt siedem razy to znaczy zawsze.
>
> <span style="color: #666699;">Panie Jezu, każde rozgrzeszenie które otrzymuję w konfesjonale, to jeszcze jeden powód, by na wieki wyśpiewywać Bożą łagodność. Błogosławiona wina, skoro Ty ją gładzisz i pokazujesz, ogrom Twej miłości do mnie. Amen.
> &nbsp;

- Dziś odbywają się **Dożynki Wojewódzkie w Skansenie**, które rozpoczną się Mszą Świętą o godzinie <u>12:00</u>, pod przewodnictwem Księdza Arcybiskupa Józefa Górzyńskiego Metropolity Warmińskiego.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego Hosianum w Olsztynie**.
- Jutro Msza Święta o godzinie <u>8:00</u>.
- **Intencje mszalne na najbliższy tydzień:**
  - poniedziałek: własna;
  - wtorek: + Stanisława Leks (2 rocznica śmierci);
  - środa: + Katarzyna Musiałek i Urszula Kozłowska;
  - czwartek: + Zygmunt Kurs;
  - piątek: + Wiesław Szymański (14 rocznica śmierci);
  - sobota: w intencji Martyny i Krystiana w 7 rocznicę ślubu i o szczęśliwe rozwiązanie;
  - niedziela (24.09): <u>9:00</u> + Alina Mrozowska; <u>11:00</u> + Robert Dumka; <u>17:00</u> + Piotr i Ryszard Tomkiewicz.

