---
title: Nowy Rok - Świętej Bożej Rodzicielki
date: 2023-01-01
---

> **Łk 2, 16-21**
>
> **Cud przemiany**
>
> Jezus jest potomkiem króla Dawida. Został on powołany od owiec, prosto z pola. Bóg go wybrał, mimo że był najmłodszym spośród synów Jessego. Był on dobrym królem - pasterzem swego ludu, choć nie ustrzegł się upadku. Nawrócił się jednak i już na zawsze pozostanie wielki. Jezus też jest pasterzem, ale nieporównywalnie większym - Bożym Synem, Królem królów. Urodził się nie wśród możnych w Jerozolimie, lecz w ubogim Betlejem; wybrał nie pałac królewski, a stajnię dla zwierząt. Jego pierwszymi gośćmi nie były elity, lecz pogardzani przez wszystkich i uważani za grzeszników pasterze. Co to dla nas oznacza? Co oznaczają te zadziwiające, po ludzku sądząc - nierozumne - Boże wybory? Jezus wie, że nasze serca częściej przypominają brudną stajnię niż czysty pałac. Jego przyjście na świat możemy odczytać jako wyraz nie tylko uniżenia, ale przede wszystkim miłości. Nie zwalnia to nas z obowiązku przygotowania się na Jego przyjście, a raczej uświadamia nam, że o własnych siłach nigdy nie będziemy w stanie stać się świętymi. Pasterze z Betlejem pozostali pasterzami, lecz w ich sercach dokonał się cud przemiany.
>
> <span style="color: #666699;"> Panie Jezu, pasterze wrócili do swych domów radośni i przemienieni. Takiej przemiany pragniesz dokonać także we mnie. Chcę Ci na to pozwolić. Przyjdź do mego serca. Amen.
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- W piątek wypada **Uroczystość Trzech Króli** – Uroczystość Objawienia Pańskiego. W czasie każdej Mszy Świętej będzie poświęcenie kredy i wody, które zabierzemy do swoich domów. Msze Święte w tym dniu jak w każdą niedzielę. Ofiary składane w tym dniu na tacę są przeznaczone na misje.
- W tym tygodniu wypada **I czwartek, I piątek i I sobota** stycznia.
- W następną niedzielę wypada **Święto Chrztu Pańskiego** i zakończenie okresu Bożego Narodzenia.
- **Porządek kolędy w tym tygodniu**:
  - Łęciny, Tolejny, Wilkowo 1-7 – poniedziałek od godziny <u>9:00</u>.
  - Ul. Wilcza 14, 16, 22 i 14 B oraz Sudwa 27 – wtorek od godziny <u>13:30</u>.
  - Sudwa 40 i 40 A oraz Wilcza 14 A – środa od godziny <u>13:30</u>.
  - W czwartek przed południem kolęda u osób umówionych i odwiedziny chorych.
  - Ul. Wilcza bez 10 i 10 A – w sobotę od godziny <u>10:00</u>.
- Msze Świete w tym tygodniu o godzinie <u>17:00</u>.
