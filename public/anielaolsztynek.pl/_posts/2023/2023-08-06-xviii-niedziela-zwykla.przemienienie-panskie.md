---
title: XVIII Niedziela zwykła. Przemienienie Pańskie
date: 2023-08-06
---

> **Mt 17, 1-9**
>
> **Boża obecność**
>
> Cud przemienienia był objawieniem chwały Bożej wobec trzech apostołów, a dla nas stał się szkołą kontaktu z Bogiem. On przemawia w języku zrozumiałym dla nas, bo używa takich sytuacji, osób, znaków, które jesteśmy w stanie odczytać. Ale Jego objawieniu się towarzyszą także znaki zrozumiałe tylko w miłości i przyjaźni. On objawia się zarówno przez wielkie wydarzenia, potężne znaki swojej mocy i opieki, jak i przez maleńkie, niepozorne. Czasami są to znaki tak banalne, że rozumiemy je dopiero z perspektywy czasu. Jeśli ktoś twierdzi, że nie spotkał jeszcze w życiu Boga, to prawdopodobnie zatracił umiejetność szukania Go w sobie i wokół siebie w tej subtelnej obecności. Aby spotkać przemienionego Pana, trzeba wejść na górę, trzeba zostawić cały ten świat, który nas pochłania, choćby na chwilę, by w ciszy zauważyć inne dźwięki, dźwięki Bożej miłości.
>
> <span style="color: #666699;">Panie Jezu, niech spotkanie z Tobą pozostanie we mnie na długo. Niech nie będzie tylko emocjonalnym uniesieniem, które słabnie pod wpływem intensywniejszych objawień, jakie daje mi świat. Amen.
> &nbsp;

- Dziś I niedziela miesiąca - **niedziela adoracji Najświętszego Sakramentu**.
- We środę wypada liturgiczne **święto Świętej Teresy Benedykty od Krzyża**, patronki Europy. W czwartek z kolei **święto Świętego Wawrzyńca**, diakona i męczennika, patrona parafii w Gryźlinach, natomiast w piątek **święto Najświętszej Marii Panny Świętolipskiej**.
- W piątek Msza Święta połączona ze ślubem o godzinie <u>16:00</u>.
- **Intencje mszalne na najbliższy tydzień:**
  - poniedziałek: + Czesław Zaniewski;
  - wtorek: ++ z rodzin Czyczyn, Gosk, Pobudkowskich, Korab, Roman, Szczepańskich, Baranowskich;
  - środa: w intencji Anny z okazji imienin;
  - czwartek: o zdrowie i błogosławieństwo Boże dla Grzesia w 1 rocznicę urodzin;
  - piątek: w intencji nowożeńców;
  - sobota: + Remigiusz, Regina, Zdzisława;
  - niedziela (13.08): <u>9:00</u> + Janina Topczyńska; <u>11:00</u> w intencji Krystyny i Romana w 50 rocznicę ślubu (18.08); <u>17:00</u> + Maria Zaniewska (1 rocznica śmierci).

