---
title: III Niedziela zwykła
date: 2023-01-22
---

> **Mt 4, 12-23**
>
> **Przyjaciele Jezusa**
>
> Słowa proroków wypełniły się w osobie Jezusa Chrystusa. A czy zastanawialiśmy się kiedykolwiek nad tym, że proroctwo może wypełnić się również w naszym życiu, jak wypełniło się w życiu Piotra, Andrzeja, Jakuba i Jana? Rybacy znad Jeziora Galilejskiego, grzesznicy pogrążeni w ciemności, rozpaczliwie potrzebujący nawrócenia - właśnie takich ludzi wybiera Jezus, Światło nieznające zachodu. Z Galilei pogan wybiera filary swojego Kościoła. Każdy jest zaproszony, by kroczyć drogą do królestwa niebieskiego, a jest nią droga nawrócenia.
>
> <span style="color: #666699;"> Panie Jezu, Ty nie wybierasz zdolnych, ale uzdalniasz wybranych. Dajesz mi odpowiednie dary i łaski, abym szedł drogą codziennego nawrócenia. Bądź uwielbiony. Amen.
> &nbsp;

- W środę - 25 stycznia - wypada liturgiczne święto **Nawrócenia Świętego Pawła** i zakończenie **Tygodnia Modlitw o Jedność Chrześcijan**.
- Nauczycielom, dzieciom i młodzieży na progu ferii zimowych życzę miłego odpoczynku i pozytywnych wrażeń.
- **Msze Święte w tym tygodniu:** w sobotę o godzinie <u>17:00</u>, w pozostałe dni o godzinie <u>8:00</u>.
- **Porządek kolędy w tym tygodniu**:
  - Ul. Leśna i Sosnowa (poczynając od niepracujących) – poniedziałek, od godz. <u>13:30</u>.
  - Ul. Brzozowa, Leszczynowa, Dębowa, Głogowa i Grabowa – wtorek, od godz.<u>9:30</u> (rodziny niepracujące), cd. od godz. <u>15:00</u>.
  - Ul. Wrzosowa 3, 5, 2, 4, 6, 8 - środa, od godz. <u>14:30</u>.
  - Ul. Wrzosowa 5A, 5B, 5C, 5D, 7 i 9 – czwartek, od godz. <u>14:30</u>.
  - Ul. Jagodowa 1, 2, 4, 6, 8 – piątek, od godz. <u>14:30</u>.
  - Ul. Wrzosowa 11,13 i Jagodowa 3 – sobota, od godz. <u>09:30</u>.
