---
title: IV Niedziela Wielkanocna
date: 2023-04-30

---

> **J 10, 1-10**
>
> **Jezus potrzebuje każdego z nas**
>
> Dobry pasterz prowadzi owce przez własciwą bramę - jest nią Jezus, Zbawiciel. Przez tę bramę przeszedł Święty Paweł pod Damaszkiem. On poznał Chrystusa i Jego miłość. Dlatego mógł z przekonaniem powiedzieć: „Umiłował mnie i samego siebie wydał za mnie” (Ga 2, 20). Przyjęcie tej prawdy całym umysłem, wolą i sercem może rozpalić miłość również w nas. Miłość, która niczego się nie boi, jest gotowa pobudzać innych do poznania i naśladowania Chrystusa. Tylko od nas zależy, czy chcemy być pasterzami. Nie obawiajmy się trudu ponoszonego dla zbawienia bliźniego. Nie zostawiajmy ukrytych skarbów łaski, prawdy Ewangelii, sakramentów zbawienia tylko dla siebie.
>
> <span style="color: #666699;">Panie Jezu, chcę rozpalić w sobie miłość do Boga, do Kościoła, do bliźniego, abym mógł ewngelizować przykładem swojego życia. Proszę Cię, pomóż mi być podobnym do Ciebie. Amen.
> &nbsp;

- Jutro rozpoczyna się maj - miesiąc poświęcony czci Matki Bożej. Zachęcam do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- W dniu **1 maja**, a więc jutro, Msza Święta wraz z nabożeństwem majowym o godzinie <u>10:00</u>.
- Liturgiczna **Uroczystość Najświętszej Marii Panny Królowej Polski** wypada w środę, 3 maja. Msze Święte w tym dniu o godzinie <u>10:00</u> i <u>17:00</u>.
- W tym tygodniu wypada **I czwartek, I piątek i I sobota** maja. W piątek przed południem odwiedziny chorych.
- Następna I niedziela miesiąca to **niedziela adoracji Najświętszego Sakramentu**. Zmiana tajemnic różańcowych o godzinie <u>8:30</u>.
- Wspólnota Wyższego Seminarium Duchownego "Hosianum" w Olsztynie zaprasza wszystkich wiernych do udziału w kolejnym **Dniu Wdzięczności**, który odbędzie się w najbliższą sobotę - 6 maja - i rozpocznie się Mszą Świętą o godzinie <u>10:00</u> w kościele seminaryjnym. Będzie to czas wspólnej modlitwy oraz świętowania, podczas którego klerycy i wychowawcy seminaryjni pragną podziękować wszystkim darczyńcom i przyjaciołom naszego seminarium za wszelką pomoc, życzliwość i wsparcie. W programie jak zwykle rozgrywki piłkarskie, grill, gra terenowa oraz inne atrakcje. Bliższe informacje na ten temat na stronie seminaryjnej oraz na facebooku seminaryjnym.
- **Daniel Kasprowicz - misjonarz świecki** z Madagaskaru, który gościł w naszej parafii przed tygodniem, serdecznie dziękuje za życzliwe przyjęcie i za ofiary złożone na misje w kwocie 5300 złotych.
- **Próby dla dzieci** przed I Komunią Świętą w tym tygodniu w czwartek i piątek o godzinie <u>17:45</u>.
- **Intencje mszalne na najbliższy tydzień:**
  - poniedziałek: <u>10:00</u> + Teresa, Andrzej i ++ z rodzin Ławczyńskich i Witowicz;
  - wtorek: + Zdzisław i Małgorzata Stupak;
  - środa: <u>10:00</u> + Marianna I Stanisław Sokal, <u>17:00</u> + Marlena Świdzińska-Hacia (19 rocznica śmierci);
  - czwartek: + Jan Bodaruk (30 dzień po pogrzebie);
  - piątek: o Bożą opiekę oraz zdrowie duszy i ciała dla Julity, Zachariasza i Rafała;
  - sobota: <u>15:00</u> za parafian, <u>17:00</u> + Roman Oleszczuk (2 rocznica śmierci), Regina i Franciszek;
  - niedziela (07.05): <u>9:00</u> + Wilhelm Schimmelpfenig (19 rocznica śmierci); <u>11:00</u> + Bogusław Kuciński (3 rocznica śmierci), w intencji Nikodema w 1 rocznicę urodzin; <u>17:00</u> + Alina Mrozowska.
