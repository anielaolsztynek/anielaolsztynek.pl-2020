---
title: II Niedziela zwykła
date: 2023-01-15
---

> **J 1, 29-34**
>
> **Zasłuchani**
>
> Dlaczego Jan rozpoznał w Jezusie Syna Bożego? Nie znał Go przecież, jak sam oświadczył. Może dlatego, że ujrzał „Ducha, który zstępował z nieba jakby gołębica". Czy potrzebny był wyraźniejszy znak? Czy któreś ze starotestamentowych proroctw wspominało o gołębicy? Jan rozpoznał w Jezusie prawdziwego Mesjasza, ponieważ potrafił słuchać Boga. To osobiste objawienie, jakie otrzymał Jan, a o którym ewangelista pisze: „Ten, który posłał mnie chrzcić wodą, zapowiedział mi", pozwoliło właściwie zinterpretować znak zstępujący z nieba. Lekcja Janowego zasłuchania w słowo Boże uczy nas dzisiaj właściwego nastawienia do powołania chrześcijańskiego. Również nasze powołanie, kimkolwiek jesteśmy we wspólnocie Kościoła realizuje się we wskazywaniu tym, co robimy, na Jezusa. Cokolwiek robimy, mamy to robić na chwałę Bożą. Dzięki temu każdy z nas może czerpać wzór z Jana. Jakiego głosu słucghamy każdego dnia i skąd on pochodzi?
>
> <span style="color: #666699;"> Panie Jezu, jestem posłany do świata z konkretnym zadaniem: robić wszystko na chwałę Bożą. Tak często jednak moje dni mijają na szukaniu własnej chwały, bo wybieram to, co złe. Chcę dzisiaj słuchać bardziej Twoich natchnień, aniżeli własnych pragnień. Amen.
> &nbsp;

- W środę - 18 stycznia - rozpoczyna się **Tydzień Modlitw o Jedność Chrześcijan**.
- Dzisiejsze ofiary składane na tacę są przeznaczone na potrzeby **Wyższego Seminarium Duchownego Hosianum** w Olsztynie.
- **Msze Święte w tym tygodniu:** we wtorek, piątek i sobotę o godzinie <u>17:00</u>, w pozostałe dni o godzinie <u>8:00</u>.
- W minionym tygodniu odeszła do wieczności nasza parafianka śp. Janina Topczyńska, lat 83. Wieczny odpoczynek racz zmarłej dać, Panie.
- **Porządek kolędy w tym tygodniu**:
  - Ul. Sportowa 1-11 (nieparzyste) – poniedziałek, od godz. <u>9:30</u> i ul. Klonowa – poniedziałek, od godz. <u>14:00</u>.
  - Ul. Sportowa cd.– wtorek, od godz.<u>14:30</u>.
  - Ul. Kasztanowa - środa, od godz. <u>14:00</u> i ul. Jaśminowa 1/25-40 - środa, od godz. <u>17:30</u>.
  - Ul. Jaśminowa 1 cd. – czwartek, od godz. <u>15:00</u>.
  - Jagiełek i Wilkowo – piątek, od godz. <u>9:30</u>.
  - Ul. Mrongowiusza – sobota, od godz. <u>09:30</u>.
