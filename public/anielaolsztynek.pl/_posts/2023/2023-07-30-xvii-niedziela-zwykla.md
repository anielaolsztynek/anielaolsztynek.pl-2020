---
title: XVII Niedziela zwykła
date: 2023-07-30
---

> **Mt 13, 44-52**
>
> **Przywracać wiarę w Bożą miłość**
>
> Czy królestwo niebieskie jest dla nas aż tak cenne, aby oddać za nie wszystko? Człowiek i skarb ukryty w polu, kupiec i drogocenna perła, rybak i sieć pełna ryb - to obrazy Jezusa, który szuka i łowi ludzi. Chce to robić również naszymi rękami. To On apostołów uczynił rybakami ludzi. Powołując do tej misji kapłanów, osoby konsekrowane, świeckich, chce wszystkim powiedzieć, jak wiele dla Niego znaczymy. Jest jednak wielu, którzy tego nie wiedzą i nigdy nie odczuli. Głoszenie Ewangelii dokonuje się wtedy, kiedy docierając do ludzi pogrążonych w smutku i beznadziei, przywracamy im wiarę w miłość Bożą, że nie muszą na miłość zasługiwać, bo ta Miłość ukochała ich od samego początku.
>
> <span style="color: #666699;">Panie Jezu, chcę dla Ciebie pozyskiwać ludzi. Niech wśród nich będzie jak najwięcej dobrych. Tym, którzy nie są dobrzy, daj czas, aby się takimi stali. I zachowaj ich w swej łasce, aby nie zeszli na złą drogę. Amen.
> &nbsp;

- Jutro wyrusza z Gietrzwałdu **40 Piesza Pielgrzymka Warmińska na Jasną Górę**.
- W tym tygodniu wypada **I czwartek, I piątek i I sobota sierpnia**.
- W piątek przed południem odwiedziny chorych.
- W następną niedzielę wypada liturgiczne **święto Przemienienia Pańskiego**.
- Również w następną - **I niedzielę miesiąca** - zmiana tajemnic różańcowych o godzinie <u>8:30</u>, a adoracja Najświętszego Sakramentu pod koniec Mszy Świętych o godzinie <u>9:00</u> i <u>11:00</u>.
- Ksiądz Proboszcz wyraził zgodę, abym w dniu dzisiejszym zbierał ofiary po Mszy Świętej na wsparcie kościoła w Ukrainie. Bóg zapłać.
- **Intencje mszalne na najbliższy tydzień:**
  - poniedziałek: o zdrowie i błogosławieństwo Boże dla Anny Kluczek z okazji imienin;
  - wtorek: jak w poniedziałek;
  - środa: ++ z rodziny Koczkodon: Wacław, Marianna, Bronisław, Kazimierz;
  - czwartek: + Teresa Serafinowska w rocznicę śmierci;
  - piątek: ++ z rodziny Drozdów: Fabian, Katarzyna, Stanisław;
  - sobota: o Bożą opiekę oraz zdrowie dla Julity, Zachariasza i Michała;
  - niedziela (06.08): <u>9:00</u> w intencji Agnieszki i Piotra w 3 rocznicę ślubu; <u>11:00</u> + Wiesława Paszkiewicz i ++ z rodziny; <u>17:00</u> + Franciszek Piłat w rocznicę śmierci.

