---
id: 1493
title: Niedziela Palmowa Męki Pańskiej
date: 2015-03-29T13:06:15+00:00
author: admin
layout: post
guid: http://anielaolsztynek.pl/?p=1493
permalink: /2015/03/niedziela-palmowa-meki-panskiej-2/
categories:
  - Bez kategorii
---
> **Mk 14, 1-15, 47**
> 
> **Wejść w tajemnicę** 
> 
> Niedziela Palmowa rozpoczyna Wielki Tydzień. Będzie on obfitował w niezwykłe wydarzenia. Nie jest to jednak czas wspomnień i historycznych obchodów wydarzeń z przeszłości. Jezus jest żywy i działa w swoim Kościele, który my tworzymy. Jego doświadczenia stają się naszym udziałem. Ile to razy przeżywamy w naszym życiu łzy Golgoty, a jednocześnie doświadczamy poranków zmartwychwstania! Dajmy się poprowadzić Bożemu Duchowi i wejdźmy całym sobą w misterium Wielkiego Tygodnia.
> 
> <span style="color: #666699;">Jezu, tak jak zaprosiłeś uczniów, aby Ci towarzyszyli w wydarzeniach paschalnych, tak zaproś i mnie. Chcę iść za Tobą i wraz z Tobą. Pragnę dotrwać w oczekiwaniu na Poranek Zmartwychwstania.</span>

  * Dzisiejszą Niedzielą Palmową rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze Śmierci do Życia.
  * Msza Święta w Wielki Czwartek jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami – chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych. Jest to jednocześnie I Czwartek miesiąca, pomodlimy się więc wspólnie o nowe powołania duchowne.
  * W Wielki Piątek uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego i Litanię do Najświętszego Serca Pana Jezusa (jest to I Piątek miesiąca). W Wielki Piątek obowiązuje post ścisły.
  * W Wielką Sobotę przez cały dzień adorujemy Jezusa Eucharystycznego w Grobie od godziny 9:30 do około 21:00. W ciągu dnia święcenie pokarmów na stół wielkanocny będzie się odbywało o godz. 10:00, 11:00, 12:00, 13:00. Święcenie pokarmów w wioskach według następującego porządku: Wilkowo 1 – 9:45; Tolejny – 9:55; Wilkowo 2 – 10:05; Sudwa Kolonia – 10:20; Karczma Świętojańska – 10:30; Świętajny – 10:40; Sudwa – 10:50; DPS – 11:00.
  * W sobotę wieczorem będziemy uczestniczyli w Liturgii Wigilii Paschalnej, która jest Mszą Niedzieli Zmartwychwstania. Na tę Liturgię przynosimy ze sobą świece chrzcielne – gromnice, paschaliki, lampiony. Po Liturgii krótkie czuwanie modlitewne i wspólny różaniec (zmiana tajemnic różańcowych). Podczas tej Liturgii odbędzie się też poświęcenie nowej chrzcielnicy. Przepisy liturgiczne mówią: &#8222;Wśród ważniejszych części wnętrza kościoła słusznie wyróżnia się chrzcielnicę, czyli miejsce, gdzie znajduje się źródło chrzcielne. Tam bowiem sprawuje się chrzest, pierwszy sakrament nowego Przymierza, w którym ludzie jednoczą się przez wiarę z Chrystusem, otrzymują miano i godność dzieci Bożych. Ponieważ chrzest jest początkiem całego życia chrześcijańskiego, wszystkie kościoły parafialne winny mieć swoją chrzcielnicę, czyli miejsce, w którym woda chrzcielna jest przechowywana&#8221;.
  * Liturgia Wielkiego Czwartku, Piątku i Soboty będzie o godzinie 18:00.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * W Niedzielę Zmartwychwstania Pańskiego tradycyjnie o godzinie 6:00 będzie Msza Święta Rezurekcyjna, poprzedzona procesją. Procesja będzie szła wokół kościoła i plebanii. Serdecznie zapraszam ministrantów, Panie z Kółek Różańcowych i strażaków do udziału w procesji oraz dzieci chętne do niesienia poduszek z emblematami religijnymi. Chorągwie, różaniec i poduszki będą w przedsionku kaplicy.
  * Msze Święte w pierwszym dniu Świąt: 6:00, 9:00, 11:00, 17:00. W drugim dniu Świąt Msze Św. o godzinie 9:00 i 11:00, nie będzie Mszy Świętej o godzinie 17:00.
  * Spotkanie z rodzicami dzieci przystępujących do Pierwszej Komunii Świętej odbędzie się po Świętach.
  * Po dzisiejszych Mszach Świętych przy wyjściu będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * W Wielkim Tygodniu będzie jeszcze okazja do Spowiedzi Świętej – codziennie po Mszy Świętej, także w dniach Triduum Paschalnego.
  * Konkurs na największą i najpiękniejszą palmę wykonaną własnoręcznie dziś po Mszy Świętej o godzinie 11:00.
  * Jest do nabycia nowy numer „Gościa Niedzielnego”.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.
  * Odwiedziny chorych jutro w godzinach przedpołudniowych.