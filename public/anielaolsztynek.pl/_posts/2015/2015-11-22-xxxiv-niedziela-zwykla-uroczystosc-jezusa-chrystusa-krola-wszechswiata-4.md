---
id: 1683
title: 'XXXIV Niedziela zwykła &#8211; Uroczystość Jezusa Chrystusa Króla Wszechświata'
date: 2015-11-22T00:00:37+00:00
author: admin
layout: post
guid: http://anielaolsztynek.pl/?p=1683
permalink: /2015/11/xxxiv-niedziela-zwykla-uroczystosc-jezusa-chrystusa-krola-wszechswiata-4/
categories:
  - Bez kategorii
---
> **J 18, 33b-37**
> 
> **Kierunkiem jest Królestwo Boże**
> 
> Jezus wyjaśnił Piłatowi, że Królestwo Boże jest inne od królestw i potęg tego świata. Tych dwóch rzeczywistości nie powinno się ze sobą zrównywać. Nie możemy służyć Bogu i mamonie w tym samym zakresie. Owszem, potrzebujemy dóbr materialnych w naszej ludzkiej egzystencji: musimy mieć co zjeść, w co się ubrać i gdzie mieszkać. Dobrze jest, gdy wszystko to jest estetyczne i kiedy nasz byt materialny na tym świecie jest zapewniony na wystarczającym poziomie. Nie możemy jednak zatrzymać się tylko na tym. Jezus przed Piłatem powiedział wyraźnie, że Jego królestwo nie jest z tego świata. My, jako ci, którzy wybrali Jezusa, też powinniśmy starać się patrzeć w tym samym kierunku co On.
> 
> <span style="color: #666699;">Panie, proszę Cię o wyczucie i rozwagę w sprawach materialnych. Tak, abym ich nie przeceniał, a jednocześnie umiejętnie z nich korzystał.</span>

  * Bóg zapłać za ofiary złożone w dniu dzisiejszym na tacę na potrzeby Wyższego Seminarium Duchownego &#8222;Hosianum&#8221; w Olsztynie. Dziękuję obecnemu tu klerykowi.
  * Dziś po Mszy Świętej o godzinie 9:00 na zakończenie roku kościelnego było wystawienie Najświętszego Sakramentu, Litania do Najświętszego Serca Pana Jezusa i Akt Poświęcenia Archidiecezji Warmińskiej Najświętszemu Sercu Pana Jezusa.
  * Od przyszłej niedzieli rozpoczyna się Adwent &#8211; okres przygotowania do Narodzenia Pańskiego.
  * Opłatki na stół wigilijny będą roznoszone tradycyjnie po wszystkich mieszkaniach. Można nabyć je też osobiście w kancelarii parafialnej. Ofiary składane przy tej okazji będą przeznaczone na ogrzewanie kościoła.
  * Rekolekcje adwentowe w naszej parafii zaczną się tradycyjnie od II Niedzieli Adwentu, a więc za dwa tygodnie i będą trwały do wtorku włącznie.
  * Dzieci zachęcam do podjęcia postanowień adwentowych i wypisania ich na papierowych serduszkach. Przyniesiemy je w następną niedzielę i złożymy w czasie Mszy Świętej o godzinie 11:00 przed ołtarzem.
  * W najbliższy piątek &#8211; 27 listopada &#8211; wypada 85 rocznica objawień Matki Bożej, które miała **Katarzyna Labouré**. Pochodziła ona z wielodzietnej rodziny chłopskiej. Po śmierci matki (w październiku 1815 roku) przejęła jej obowiązki pomagając ojcu w prowadzeniu gospodarstwa. Jej starsza siostra wstąpiła do klasztoru, jednak gdy ona chciała zrobić to samo, ojciec sprzeciwił się i wysłał ją do pracy w restauracji stryja w Paryżu. W wieku 24 lat wstąpiła ostatecznie do zakonu szarytek. W czasie odbywania nowicjatu w zakonie w Paryżu doznała objawienia maryjnego w dniu 27.11.1830. Z wydarzeniem tym wiąże się tradycja medalika z Matką Boską – na awersie z wizerunkiem Maryi z wyciągniętymi ku ziemi ramionami (symbol spływających łask) i z wężem pod stopami, na rewersie z krzyżem, napisem I. M. (Immaculata __Maria – Niepokalana Maryja) i dwoma sercami: jedno z cierniami, drugie przebite mieczem. Medalik upowszechnił spowiednik, ks. Aladel, natomiast Katarzyna zajęła się pracą w hospicjum, gdzie spędziła resztę życia. Nazwę &#8222;cudowny medalik&#8221; zatwierdziła Stolica Apostolska, papież Leon XIII dekretem z 23.07.1894 zezwolił na coroczne obchodzenie święta &#8222;Objawienia Cudownego Medalika&#8221; 27 listopada. Beatyfikacji Katarzyny dokonał 28.05.1933 roku papież Pius XI, natomiast kanonizacji papież Pius XII 27.07.1947 roku. Wspomnienie liturgiczne Św. Katarzyny Labouré obchodzone jest 31 grudnia. 27 listopada &#8211; w najbliższy piątek &#8211; zachęcam wszystkich do przyjścia na Mszę Świętą, po której będą rozdawane ulotki na temat tego objawienia i Cudownego Medalika oraz Cudowny Medalik wraz z modlitwą.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odszedł do wieczności nasz parafianin ś.p. Władysław Jurkiewicz, lat 75.