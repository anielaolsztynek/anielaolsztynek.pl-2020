---
id: 1533
title: VI Niedziela Wielkanocna
date: 2015-05-10T11:31:49+00:00
author: admin
layout: post
guid: http://anielaolsztynek.pl/?p=1533
permalink: /2015/05/vi-niedziela-wielkanocna-4/
categories:
  - Bez kategorii
---
> **J 15, 9-17**
> 
> **Przywilej otrzymany od Boga**
> 
> Jezus nie nazywa nas sługami, ale przyjaciółmi. To wielki przywilej i nobilitacja. Na mocy Jego wcielenia otrzymaliśmy przywilej oglądania Boga twarzą w twarz. Zaprosił nas i nieustannie zaprasza do swojego stołu. Każdego dnia możemy karmić się duchowo owocami Jego męki i zmartwychwstania. Bóg wybrał nas po imieniu i powołał do uczestnictwa we wspólnocie wiernych, jaką jest Kościół. Dziękujmy Bogu każdego dnia za ten wielki dar i przywilej. Niech nasze uczciwe i pobożne życie będzie znakiem tego wybrania.
> 
> <span style="color: #666699;">Panie, dziękuję Ci za wielki dar bycia Twoim przyjacielem. Przepraszam Cię za moje niedoskonałości i niewierności. Przyjmij moją modlitwę oddania się Tobie.</span>

  * Dzisiejsze ofiary składane na tacę są przeznaczone na potrzeby Wyższego Seminarium Duchownego &#8222;Hosianum&#8221; w Olsztynie. Za ofiary składam serdeczne Bóg zapłać.
  * Po Mszy Świętej będą zbierane dobrowolne datki na rzecz ofiar trzęsienia ziemi w Nepalu.
  * W następną niedzielę &#8211; w Uroczystość Wniebowstąpienia Pańskiego &#8211; ofiary zbierane na tacę będą przeznaczone na Światowe Dni Młodzieży, które będziemy obchodzić w 2016 roku.
  * Dziś w naszej parafii odbyła się uroczystość I Komunii Świętej, do której przystąpiło siedemnaścioro dzieci, w tym trzynaścioro z naszej parafii. Otaczamy je naszą modlitwą i jednocześnie życzymy im, by były wierne Ewangelii Chrystusowej, czerpały radość i siły z Eucharystii i kochały Jezusa słowem i czynem przez całe swoje życie.
  * Bóg zapłać rodzicom dzieci pierwszokomunijnych za dar ołtarza &#8211; dar dla parafii i kościoła &#8211; jest to puszka do udzielania Komunii Świętej pod dwiema postaciami.
  * Młodzież przygotowującą się do bierzmowania zapraszam jutro na Mszę Świętą i spotkanie po Mszy Świętej.
  * Jest do nabycia nowy numer &#8222;Gościa Niedzielnego&#8221;.
  * 16 maja w Ośrodku Zdrowia w Olsztynku odbędzie się akcja rejestracji potencjalnych dawców szpiku. Od stycznia do kwietnia tego roku oddział NFZ w Olsztynie zorganizował takie akcje w ponad 40 miejscach, dzięki którym do bazy DKMS dołączyło 840 osób chcących podarować nowe życie. Codziennie można także rejestrować się w siedzibie NFZ w Olsztynie. Około 40 osób rocznie na Warmii i Mazurach dowiaduje się, że ma ostrą białaczkę szpikową, warto więc dołączyć do bazy potencjalnych dawców szpiku &#8211; każdy dawca zwiększa czyjąś szansę na życie.
  * Próba chóru w następną niedzielę po Mszy Świętej o godzinie 17:00.
  * W minionym tygodniu odeszła do wieczności nasza parafianka ś.p. Helena Lewandowska &#8211; lat 93.