---
id: 1503
title: II Niedziela Wielkanocy Miłosierdzia Bożego
date: 2015-04-12T00:00:32+00:00
author: admin
layout: post
guid: http://anielaolsztynek.pl/?p=1503
permalink: /2015/04/ii-niedziela-wielkanocy-milosierdzia-bozego/
categories:
  - Bez kategorii
---
> **J 20, 19-31**
> 
> **Pochylić się nad bliźnim**
> 
> Zamknięte z obawy przed otoczeniem drzwi i niedowiarstwo Tomasza &#8211; tak wyglądała sytuacja pierwszej wspólnoty chrześcijan po zmartwychwstaniu Chrystusa. Wciąż jeszcze brakowało im wiary w to, że Jezus pokonał śmierć i odwagi , aby o tym mówić. Musiał zstąpić na nich Duch Święty, aby ich umocnić i posłać, aby głosili Dobrą Nowinę światu. My także jesteśmy posłani, aby świadczyć o Jezusie, aby być świadkami Bożego miłosierdzia. Chrystus pochyla się nad każdym z nas, nad naszą biedą i grzesznością. Obyśmy także potrafili się pochylić nad każdym człowiekiem potrzebującym naszego wsparcia.
> 
> <span style="color: #666699;">Jezu, który dziś okazujesz nam swoje miłosierdzie, uzdolnij nas, słabych ludzi, do bycia świadkami Twojego miłosierdzia. Oddal od nas wszelki lęk i pychę.</span>

  * Dzisiejszą **Niedzielą Miłosierdzia** rozpoczyna się **71 Tydzień Miłosierdzia**. Będzie on w tym roku przebiegał pod hasłem &#8222;Caritas dla rodziny&#8221;. Celem Tygodnia Miłosierdzia jest budzenie wrażliwości na potrzeby bliźnich: chorych, samotnych, bezrobotnych, bezdomnych i prześladowanych.
  * **Święto Miłosierdzia** obchodzone jest w pierwszą niedzielę po Wielkanocy. Wpisał je do kalendarza liturgicznego najpierw Franciszek kard. Macharski dla archidiecezji krakowskiej, a potem niektórzy biskupi polscy w swoich diecezjach. Na prośbę Episkopatu Polski Ojciec Święty Jan Paweł II w 1995 roku wprowadził to święto dla wszystkich diecezji w Polsce. W dniu kanonizacji Siostry Faustyny 30 kwietnia 2000 roku Papież ogłosił to święto dla całego Kościoła. Inspiracją  dla ustanowienia  tego święta  było pragnienie  Jezusa, które przekazała Siostra Faustyna. Pan Jezus powiedział do niej: _Pragnę, ażeby pierwsza niedziela po_ _Wielkanocy była świętem Miłosierdzia_ (Dz. 299). _Pragnę, aby święto Miłosierdzia, było ucieczką i schronieniem dla wszystkich dusz, a szczególnie dla biednych grzeszników. W dniu tym otwarte są_ _wnętrzności miłosierdzia Mego, wylewam całe morze łask na dusze, które się zbliżą do źródła  miłosierdzia  Mojego. Która dusza  przystąpi do spowiedzi i Komunii świętej, dostąpi zupełnego odpuszczenia_ _win i kar. W dniu tym otwarte są wszystkie upusty Boże, przez które płyną łaski_(Dz. 699). W wielu objawieniach Pan Jezus określił nie tylko miejsce święta w kalendarzu liturgicznym Kościoła, ale także motyw i cel jego ustanowienia, sposób przygotowania i obchodzenia oraz wielkie obietnice. Największą z nich jest łaska „zupełnego odpuszczenia win i kar” związana z Komunią świętą przyjętą w tym dniu po dobrze odprawionej spowiedzi (bez przywiązania do najmniejszego grzechu), w duchu nabożeństwa do Miłosierdzia Bożego, czyli w postawie ufności wobec Boga i czynnej miłości bliźniego. __Natomiast od 8 grudnia bieżącego roku do 20 listopada 2016 roku trwać będzie **Nadzwyczajny Jubileusz Miłosierdzia.** Papież Franciszek w bulli **„Misericordiae vultus”** opisał najistotniejsze cechy Bożego miłosierdzia. &#8222;Fundamentem konstrukcji podtrzymującej całe życie Kościoła jest miłosierdzie” &#8211; czytamy w papieskim dokumencie.
  * Dzisiejszy dzień to także patronalne Święto Caritas. Ofiary zbierane w tym dniu przeznaczone są na funkcjonowanie Caritas Archidiecezji Warmińskiej. Przy tej okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych. Dziękuję też wszystkim wolontariuszom.
  * Bardzo dziękuję wszystkim dzieciom za ich szczere ofiary złożone w ramach jałmużny wielkopostnej , w kwocie 152 złote. Dorośli złożyli ofiarę w wysokości 290 złotych. Tymi ofiarami wsparliśmy osoby najbardziej potrzebujące pomocy, zwłaszcza chore. Część tych ofiar odsyłam do kurii, z przeznaczeniem również na te cele.
  * Dziś po Mszy Świętej o godzinie 11:00 spotkanie z rodzicami dzieci przygotowujących się do I Komunii Świętej.
  * Jest do nabycia nowy numer &#8222;Gościa Niedzielnego&#8221;.
  * W czwartek Msza Święta będzie o godzinie 8:00.