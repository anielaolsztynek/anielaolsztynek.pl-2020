---
id: 1697
title: IV Niedziela Adwentu
date: 2015-12-20T00:49:35+00:00
author: admin
layout: post
guid: http://anielaolsztynek.pl/?p=1697
permalink: /2015/12/iv-niedziela-adwentu-5/
categories:
  - Bez kategorii
---
> **Łk 1, 39-45**
> 
> **Pokora służebnicy Pańskiej**
> 
> Maryja doświadczyła szczególnego wybrania ze strony Boga. Bycie Matką Syna Bożego to największy przywilej, jaki mógł otrzymać ktokolwiek na ziemi. Łaska ta nie wbiła Maryi w pychę. Pozostała Ona nadal dziewczyną z Nazaretu, gotową nieść pomoc swojej krewnej Elżbiecie. Przez całe ziemskie życie towarzyszyła dyskretnie Jezusowi i apostołom, nigdy nie uzurpując sobie prawa do jakiegoś szczególnego traktowania. Wpatrując się w przykład Maryi, warto zadać sobie pytanie, czy łaski i przywileje, jakie otrzymuję, nie wbijają mnie w pychę. Jeśli jakikolwiek dar duchowy albo funkcja miałby być dla mnie powodem do wynoszenia się nad innych, to lepiej go nie przyjmować.
> 
> <span style="color: #666699;">Maryjo, to dzięki Tobie przyszedł na ziemię Zbawiciel świata. Ty uczysz mnie postawy pokory i niewynoszenia się nad innych. Proszę, prowadź mnie do Twojego Syna taką właśnie drogą.</span>

  * W najbliższy piątek Święta Bożego Narodzenia. Naszym polskim zwyczajem poprzedzi je Wieczerza Wigilijna, którą będziemy przeżywali w czwartek wieczorem w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje (dzielenie się opłatkiem, czytanie Pisma Świętego, modlitwa, śpiewanie kolęd). Te tradycje świadczą o bogactwie i tożsamości naszej kultury narodowej.
  * Msza Święta &#8211; Pasterka &#8211; tradycyjnie o godzinie 24:00. Przed Pasterką o godzinie 23:30 koncert kolęd w wykonaniu naszego chóru.
  * W czasie Pasterki będziemy obchodzili 8 rocznicę wejścia do kościoła i poświęcenia go przez Arcybiskupa Edmunda Piszcza.
  * W pierwszym dniu Świąt Msze Święte jak w każdą niedzielę. W drugim dniu Świąt nie będzie Mszy Świętej o godzinie 17:00.
  * Okazja do Spowiedzi Św. jeszcze dziś po Mszy Św. i każdego dnia przed Mszą Św.
  * W następną niedzielę obchodzimy Święto Świętej Rodziny.
  * Msze Św. roratnie w tym tygodniu w poniedziałek i czwartek o godzinie 8:00, we wtorek i środę o godzinie 17:00.
  * Bóg zapłać tym wszystkim, którzy włączyli się w przedświąteczną akcję &#8222;Siatka Miłosierdzia&#8221;. wpłynęło 25 takich siatek (dobrze wypełnionych), które przekazaliśmy głównie osobom samotnym, chorym. Dziękuję też tym wszystkim, którzy włączyli się w akcję przygotowania paczek dla sześćdziesięciorga dzieci z najtrudniej sytuowanych rodzin. Łączna wartość tych paczek wynosi ponad 6000 zł. W poprzednią niedzielę zebrano na paczki 1000 złotych (400 zł złożyła jedna rodzina). Blisko 1000 złotych dołożyli właściciele sklepu, który przygotował paczki. 1500 złotych mieliśmy w rezerwie &#8211; to pieniądze otrzymane od Nadleśnictw: Olsztynek, Jagiełek, Iława. Część z tych pieniędzy przeznaczyliśmy na wyprawki szkolne, a część na paczki &#8211; 1000 zł. 500 złotych pochodziło z ofiar składanych do puszki przy okazji nauk przedślubnych. Prezenty dla dzieci &#8211; o wartości ponad 3000 złotych &#8211; zostały zakupione przez jedną rodzinę z naszej parafii. W miniony piątek paczki te zostały rozdane.
  * Serdecznie dziękuję za zaangażowanie i pracę w mijającym roku całemu Parafialnemu Zespołowi Caritas. Dziękuję właścicielom sklepu i pracownikom za przygotowanie i przywóz paczek dla dzieci. Dziękuję wszystkim ofiarodawcom, darczyńcom, szczególnie ofiarodawcom wszystkich prezentów dla dzieci, dziękuję wszystkim wolontariuszom.
  * Dziękuję też za wszelką pomoc w dniach przedświątecznych, Nadleśnictwu Jagiełek za przywiezienie choinek.
  * Bóg zapłać za wszystkie ofiary złożone w grudniu na rzecz kościoła i jego ogrzewania, składane przy okazji roznoszenia opłatków. Bóg zapłać wszystkim osobom zbierającym ofiary przez cały rok.
  * &#8222;Gość Niedzielny&#8221; &#8211; numer podwójny po 7 złotych &#8211; jest dziś z dodatkiem specjalnym zawierającym modlitwę odmawianą przy wigilijnym stole w Jubileuszowym Roku Miłosierdzia.