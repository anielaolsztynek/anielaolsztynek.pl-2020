---
id: 1458
title: I Niedziela Wielkiego Postu
date: 2015-02-22T18:40:01+00:00
author: admin
layout: post
guid: http://anielaolsztynek.pl/?p=1458
permalink: /2015/02/i-niedziela-wielkiego-postu-4/
categories:
  - Bez kategorii
---
> **Mk 1, 12-15**
> 
> **Dar pustyni**
> 
> Pustynia jest zawsze szkołą pokory i wolności. Kiedy Bóg wyprowadza nas na pustynię, wówczas chce, abyśmy poznali samych siebie przez pryzmat naszych słabości i ograniczeń. Na pustyni uczymy się też w nowy sposób patrzeć na Boga, bo wtedy jesteśmy zdani tylko na Niego. Pustynią w naszym życiu może być dla nas czas choroby, czas smutku związanego ze stratą kogoś bliskiego, czas, gdy poczuliśmy się zdradzeni, opuszczeni i poniżeni. W sposób instynktowny chcielibyśmy zazwyczaj uniknąć pustyni. Spróbujmy zatem tym razem przyjąć pustynię nie jako przekleństwo, ale jako dar Boga dla nas.
> 
> <span style="color: #666699;">Jezu, który wyszedłeś na pustynię, aby pokazać nam, jak walczyć ze słabościami i pokusami złego ducha, proszę Cię, naucz mnie przeżywać moją życiową pustynię w łączności z Tobą.</span>

  * Dziś o godzinie 10:00 wystąpi sześcioosobowy zespół z programem o Błogosławionej Anieli Salawie.
  * Pierwsza niedziela Wielkiego Postu jest jakby drugim początkiem tego okresu dla tych, którzy nie wzięli udziału w liturgii Środy Popielcowej. Cały kościół rozpoczął czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu przez intensywną modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. Droga Krzyżowa w każdy piątek Wielkiego Postu o godzinie 16:30. Zachęcam serdecznie do wspólnego udziału w tym nabożeństwie, obowiązkowo dzieci przygotowujące się do I Komunii Świętej i młodzież przed bierzmowaniem. Gorzkie Żale w niedziele Wielkiego Postu o godzinie 8:45. Pamiętajmy też o osobistych postanowieniach i umartwieniach na Wielki Post (modlitwa, jałmużna, post). W naszym kościele jest wystawiona skarbonka, do której można składać jałmużnę wielkopostną z myślą o biednych.
  * W następną &#8211; II Niedzielę Wielkiego Postu po Mszach Świętych będą zbierane dobrowolne ofiary na misje.
  * Dziś o godzinie 18:00 odbędzie się próba chóru.
  * Jest do nabycia nowy numer &#8222;Gościa Niedzielnego&#8221;.