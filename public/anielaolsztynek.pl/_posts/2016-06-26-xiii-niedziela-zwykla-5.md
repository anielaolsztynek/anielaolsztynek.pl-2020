---
id: 1893
title: XIII Niedziela zwykła
date: 2016-06-26T00:00:00+00:00
author: admin
layout: post
guid: http://anielaolsztynek.pl/?p=1893
permalink: /2016/06/xiii-niedziela-zwykla-5/
categories:
  - Bez kategorii
---
> **Łk 9, 51-62**
> 
> **Inny ogień**
> 
> Podróż Jezusa do Jerozolimy, a więc ku męce i śmierci, rozpoczęła się, gdy nadchodził czas, kiedy miał być zabrany z tego świata. Idzie On z wielką stanowczością. Na samym początku tej podróży Jezus daje się poznać przez ogień. Obecność tego żywiołu objawiała Boga w Starym Testamencie. Często był to ogień pożerający jako wyraz gniewu Bożego oraz wyraz sądu i kary. Jezus już na początku swojej drogi pokazuje, że przynosi inny ogień. Nie ten, który pożera, niszczy i karze, lecz ten, który oczyszcza i przemienia. Jest to ogień Bożej miłości, który sprawia, że w człowieku dokonuje się gruntowna przemiana. Rozpalenie tego innego ognia dokonało się na krzyżu. Teraz płonie on na ołtarzu, kiedy jest sprawowana Eucharystia.
> 
> <span style="color: #666699;">Chryste, wyruszasz w drogę do Jerozolimy. Od początku jest ona rozjaśniona ogniem Twojej miłości. Niech on rozpali me serce, abym nie ociągał się, lecz chętnie i wiernie szedł za Tobą. </span>

  * Uroczystość Św. Piotra Apostoła obchodzimy 29 czerwca &#8211; w środę. Święty Piotr jest patronem naszego miasta, przeżywającego w tych dniach swoje święto – Dni Olsztynka. Przypominam też, że Świętemu Piotrowi poświęcony jest jeden z witraży w naszym kościele. Jego imię nosi także nasz dzwon, a także od roku plac rynkowy przy ratuszu.
  * W środę zakończenie nabożeństwa czerwcowego.
  * W piątek &#8211; 1 lipca &#8211; wypada 20 rocznica powstania naszej parafii. Obchody tej rocznicy będą połączone z odpustem parafialnym 4 września.
  * W związku z zakończeniem nabożeństw stałych, w każdą środę będziemy odmawiali Nowennę do Matki Bożej Nieustającej Pomocy a w piątki Koronkę do Miłosierdzia Bożego.
  * W tym tygodniu wypada I piątek i I sobota lipca. W piątek przed południem odwiedziny chorych, przed Mszą Świętą wieczorną okazja do Spowiedzi Św. pierwszopiątkowej.
  * Następna I Niedziela miesiąca to niedziela adoracji Najświętszego Sakramentu po Mszy Świętej o godzinie 9:00 i 11:00. Zmiana tajemnic różańcowych także w następną niedzielę.
  * Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, owocnego, bezpiecznego i radosnego wypoczynku oraz wielu miłych wrażeń.
  * Jest do nabycia nowy numer &#8222;Gościa Niedzielnego&#8221;.
  * Bóg zapłać za ofiary złożone w czerwcu na rzecz inwestycji parafialnych. Dziękuję wszystkim zaangażowanym w zbiórkę tych ofiar. Msza Święta w intencji ofiarodawców  w sobotę.