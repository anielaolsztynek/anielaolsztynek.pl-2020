---
title: II Niedziela po Bożym Narodzeniu
date: 2025-01-05
---

> **<span style="color: #5D4587;">J 1, 1-18 </span>**
>
> **<span style="color: #5D4587;">„Na początku było Słowo, a Słowo było u Boga - i Bogiem było Słowo. Ono było na początku u Boga. Wszystko zaistniało dzięki Niemu. Bez Niego zaś nic nie zaistniało. To, co zaistniało, w Nim było życiem. A życie to było światłością dla ludzi. Światłość świeci w ciemności, lecz ciemność jej nie ogarnęła. Pojawił się człowiek posłany przez Boga - miał na imię Jan. Przybył on, aby dać świadectwo: miał świadczyć o światłości, aby dzięki niemu wszyscy uwierzyli. On sam nie był światłością, lecz miał świadczyć o światłości. Była światłość prawdziwa, która oświeca każdego człowieka, gdy przychodzi na świat. Na świecie było Słowo, świat dzięki Niemu zaistniał, lecz świat Go nie rozpoznał. Przyszło do swojej własności, lecz swoi Go nie przyjęli. Tych zaś, którzy Je przyjęli, obdarzyło mocą, aby się stali dziećmi Bożymi. To są ci, którzy wierzą w Jego imię, którzy narodzili się nie z krwi ani z pragnienia ciała, ani z woli mężczyzny, lecz z Boga. Słowo stało się ciałem i zamieszkało wśród nas. Oglądaliśmy Jego chwałę, chwałę, którą jako Jednorodzony, pełen łaski i prawdy, ma od Ojca. Jan daje o Nim świadectwo i głosi: »To Ten, o którym powiedziałem: Ten, który przychodzi po mnie, istniał już przede mną, ponieważ był wcześniej ode mnie«. Z Jego pełni otrzymaliśmy wszyscy łaskę zamiast łaski. Mojżesz bowiem przekazał Prawo, a łaska i prawda zaistniały przez Jezusa Chrystusa. Boga nikt nigdy nie widział; Jednorodzony Bóg, który jest w łonie Ojca, On nam Go objawił.”</span>**
>
>
>
> **Pierwsze jest Słowo**
>
> W epoce dominacji obrazów słowo wydaje się czymś archaicznym. W jednym kadrze lub filmiku można zawrzeć informacje, do przekazania których potrzeba setek słów. A jednak Bóg nieustannie wybiera słowo, bowiem dla Niego ważniejsze jest nawiązanie relacji z człowiekiem, a nie tylko przekazanie informacji. Słowo jest nośnikiem obecności, a jedną z bolesnych form przemocy jest odmowa mówienia lub słuchania. „Nie mów do mnie! Nie chcę cię słuchać!" to komunikat, że zamykamy się we własnym, egoistycznym świecie, w którym słuchamy wyłącznie siebie i adorujemy dzieła własnych rąk. Bez słuchania Słowa, którym jest Chrystus, stajemy się bałwochwalcami. I nie ma znaczenia w imię jakiej prawdy, filozofii lub ideologii nie chcemy słuchać.
>
> <span style="color: #666699;">Nie zostawiaj mnie, Panie, na bezdrożach słuchania wyłącznie siebie samego i swoich racji. Każdego poranka otwieraj moje uszy i serce na Twoje słowo, na Twoją obecność.
> &nbsp;

- Jutro wypada **Uroczystość Trzech Króli** – Uroczystość Objawienia Pańskiego. Msze Święte w tym dniu jak w każdą niedzielę. W czasie każdej Mszy Świętej będzie poświęcenie kredy i wody, które zabierzemy do swoich domów. Ofiary składane w tym dniu na tacę są przeznaczone na misje.
- W uroczystość Trzech Króli o godzinie <u>11:00</u> odbędzie się orszakowe kolędowanie (mały orszak).
- W następną niedzielę obchodzimy **Święto Chrztu Pańskiego**.
- Msze Święte w tym tygodniu: poniedziałek (Trzech Króli) – jak w niedzielę; wtorek o godzinie <u>17:00</u>; środa – Mszy Świętej nie będzie; czwartek i piątek o godzinie <u>8:00</u>; sobota o godzinie <u>17:00</u>.
- **Porządek kolędy w tym tygodniu**:
  - Jagiełek i Wilkowo (była ulica Leśna) – wtorek, od godziny <u>9:30</u>.
  - Ul. Wilcza 14 A – środa od godziny <u>15:00</u> i ul. Jaśminowa 1 (41-52 – ostatnia klatka) – środa od godziny <u>17:00</u> - <u>17:30</u>.
  - Ul. Jaśminowa 1 cd. – czwartek od godziny <u>15:00</u>.
  - Ul. Świerkowa – piątek od godziny <u>9:30</u> (od numeru 1), cd. (u pracujących) od godziny <u>15:00</u> i ul. Akacjowa 4 – piątek od godziny <u>16:30</u>.
  - Ul. Akacjowa 4 A, 4 B i 6 i ul. Jaśminowa 4, 6, 10 A, 10 B – sobota od godziny <u>9:00</u>.
  - Najnowsze bloki przy ulicy Jaśminowej 3, 5 i 7 odwiedzę na koniec kolędy z uwagi na to, że jeszcze wprowadzają się nowi mieszkańcy. Proszę jednocześnie, aby nowi mieszkańcy tych bloków, na ile to możliwe, zgłaszali się do parafii (można też telefonicznie). To ułatwi mi pierwszą kolędę. Będę mógł też indywidualnie umawiać się na kolędę.
- **Intencje mszalne na bieżący tydzień:**
  - poniedziałek (6.01.2025): <u>9:00</u> + Jadwiga Gnaś; <u>11:00</u> ++ z rodz. Rosa, Cichomskich i Janczewskich; <u>17:00</u> ++ z rodz. Szczepańskich, Jan, Czesława, Marcin (13 rocznica śmierci);
  - wtorek: intencja własna;
  - środa: ;
  - czwartek: intencja własna;
  - piątek: intencja własna;
  - sobota: + Henryk, Elżbieta, Stanisław, Jolanta Majewscy;
  - niedziela (12.01.24): <u>9:00</u> + Janina Palko; <u>11:00</u> + Marek (4 rocznica śmierci) i Stanisław Tomaszewscy; <u>17:00</u> + Janina Szulc.

