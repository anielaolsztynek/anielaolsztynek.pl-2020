---
title: XXV Niedziela zwykła
date: 2025-09-21
---

> **<span style="color: #5D4587;">Łk 16, 1-13 </span>**
>
> **<span style="color: #5D4587;">„Mówił też do uczniów: »Był pewien bogaty człowiek. Miał on zarządcę, którego oskarżono, że trwoni jego majątek. Wezwał go więc i oświadczył mu: «Cóż to słyszę o tobie? Rozlicz się ze swego zarządzania, bo już nie będziesz mógł zarządzać. Wtedy pomyślał sobie zarządca: «Co zrobię, skoro mój pan pozbawia mnie zarządu? Kopać nie mogę, żebrać się wstydzę. Wiem, co zrobię, żeby ludzie przyjęli mnie do swoich domów, gdy zostanę usunięty z zarządu». Przywołał dłużników swego pana, każdego z osobna, i zapytał pierwszego: «Ile jesteś winien mojemu panu?». Ten odpowiedział: «Sto beczek oliwy». Wtedy powiedział mu: «Weź swoje zobowiązanie, usiądź i napisz szybko: pięćdziesiąt». Potem zapytał drugiego: «A ty ile jesteś winien?». Ten odpowiedział: «Sto miar zboża». Polecił mu: «Weź swoje zobowiązanie i napisz: osiemdziesiąt». Pan pochwalił nieuczciwego zarządcę za jego rozsądek. Bo synowie tego świata są wśród podobnych sobie bardziej rozsądni niż synowie światłości. Mówię wam: Używajcie nieuczciwej mamony do zjednywania sobie przyjaciół, aby przyjęto was do wiecznych mieszkań, gdy się już ona skończy. Kto jest wierny w małej rzeczy, jest wierny i w wielkiej; a kto w małej rzeczy jest nieuczciwy, jest nieuczciwy i w wielkiej. Jeśli więc nie jesteście wierni w zarządzaniu nieuczciwą mamoną, kto wam powierzy prawdziwe dobro? I jeśli w cudzych sprawach nie jesteście wierni, kto wam powierzy wasze? Żaden sługa nie może służyć dwóm panom, gdyż albo jednego będzie nienawidził, a drugiego miłował, albo jednemu będzie oddany, a drugiego zlekceważy. Nie możecie służyć Bogu i mamonie«.”</span>**
>
>
>
> **Ratunek dla miłosiernych**
>
> W przypowieści o nieuczciwym zarządcy trudno jest dostrzec przykład postawy godnej naśladowania. Zdumiewa w niej zwłaszcza końcowa pochwała nieuczciwego pracownika. Dopiero gdy przełożymy tę przypowieść na relacje panujące w królestwie Bożym, staje się ona zrozumiała. To Bóg jest właścicielem dóbr, które egoistycznie marnotrawimy, dopuszczając się grzechów. On dał nam siły i zdolności, i cały świat, byśmy nim zarządzali. Marnotrawienie tych darów niszczy dobro stworzenia. Dlatego Bóg pyta nas, co robimy z Jego darami. A to, jaka jest nasza wiara w Jego dobroć i miłosierdzie, okazuje się wtedy, gdy jesteśmy miłosierni dla naszych braci.
>
> <span style="color: #666699;">Ty jesteś Bogiem Miłosiernym i chcesz, aby Twoje miłosierdzie było zasadą naszych wzajemnych relacji. Daj mi łaskę darowania win moim bliźnim, tak jak Ty mi je odpuszczasz.
> &nbsp;

- Dziś odbywają się **Dożynki Wojewódzkie** w Skansenie, które rozpoczną się Mszą Świętą o godzinie <u>11:30</u> pod przewodnictwem Księdza Arcybiskupa Józefa Górzyńskiego Metropolity Warmińskiego.
- Dzisiejsze ofiary zbierane na tacę są przeznaczone na potrzeby **Wyższego Seminarium Duchownego „Hosianum” w Olsztynie**.
- W minionym tygodniu odszła do wieczności śp. Jadwiga Plenkiewicz – lat 91, przez ostatnie miesiące zamieszkująca na terenie naszej parafii. Wieczny odpoczynek racz zmarłej dać, Panie.
- W związku z moim wyjazdem na pielgrzymkę z grupą z Olsztynka w dniach 26.09 – 03.10 na Bałkany (Czarnogóra, Albania, Macedonia), obowiązki proboszcza będzie pełnił Ksiądz Karol Jasiński (ten, który głosił kazanie w dniu odpustu w naszej parafii).
- **Intencje mszalne na bieżący tydzień:**
  - poniedziałek: + Piotr Schimmelpfenig;
  - wtorek: + Stanisława Dąbrowska;
  - środa: + Krystyna Popielarska;
  - czwartek: + Genowefa Fokow;
  - piątek: + Ewa Mielnik (30 dzień po pogrzebie);
  - sobota: + Alicja Popielewska;
  - niedziela (28.09): <u>9:00</u> + Renata Staniszewska; <u>11:00</u> + Janina Stobiecka; <u>17:00</u> + Eugeniusz Buszko (7 rocznica śmierci).


