---
title: XIII Niedziela zwykła. Uroczystość Apostołów Piotra i Pawła
date: 2025-06-29
---

> **<span style="color: #5D4587;">Łk 9, 51-62 </span>**
>
> **<span style="color: #5D4587;">„Nadchodził czas, kiedy Jezus miał być zabrany z tego świata. Wtedy nieodwołalnie postanowił pójść do Jeruzalem. Wysłał przed sobą posłańców, a oni wybrali się w drogę i przyszli do pewnej samarytańskiej wioski, aby Mu przygotować miejsce. Nie przyjęto Go jednak, ponieważ szedł do Jeruzalem. Widząc to, uczniowie Jakub i Jan rzekli: »Panie, jeśli chcesz, powiemy, aby ogień zstąpił z nieba i zniszczył ich«. Lecz On odwrócił się i skarcił ich. Poszli więc do innej wioski. Gdy szli drogą, powiedział ktoś do Niego: »Pójdę za Tobą, dokądkolwiek się udasz«. Jezus mu odpowiedział: »Lisy mają nory, a ptaki – gniazda, tylko Syn Człowieczy nie ma gdzie położyć głowy«. Do innego rzekł: »Pójdź za Mną«. Lecz ten odpowiedział: »Panie, pozwól mi najpierw odejść i pogrzebać mojego ojca«. Odrzekł mu: »Niech umarli grzebią swoich umarłych. Ty zaś idź i głoś królestwo Boże«. Jeszcze inny powiedział: »Panie, pójdę za Tobą, ale pozwól mi najpierw pożegnać się z tymi, którzy są w moim domu«. Jezus mu odpowiedział: »Ten, kto przyłożył rękę do pługa, a wstecz się ogląda, nie jest przydatny w królestwie Bożym«.”</span>**
>
>
>
> **Przyjąć Jezusa**
>
> Gościnność jest cechą większości ludów Wschodu, dlatego reakcja uczniów jest w pewnym sensie zrozumiała. Oni chcą zniszczyć grzeszników wraz z ich grzechem. Natomiast Jezus przynosi inną odpowiedź na grzech. Jest nim powołanie do wspólnoty uczniów, gdzie każdy jest konfrontowany z korzeniami grzechu, które są w jego sercu. Trzy radykalne przykłady są dla nas nauką, że na wezwanie Jezusa nie możemy opowiedzieć połowicznie. Tylko ten jest Jego uczniem, kto całkowicie poświęca się Jego dziełu.
>
> <span style="color: #666699;">Pozwól mi, Panie, poznać głębiny mego serca, abym dostrzegając korzenie grzechu, mógł się ich wyrzec i kroczyć za Tobą jako Twój uczeń.
> &nbsp;

- Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, radosnego i bezpiecznego wypoczynku, wielu miłych wrażeń i szczęśliwych powrotów.
- Dziś o godzinie <u>11:00</u> zapraszam do wspólnej modlitwy dzieci, młodzież i nauczycieli z okazji **zakończenia roku szkolnego**. Dzieci, które uczestniczyły we Mszy Świętej w każdą niedzielę w ciągu roku i mają obrazki, otrzymają nagrodę.
- Jutro zakończenie nabożeństwa czerwcowego. W związku z tym w każdą środę będzie odmawiana **nowenna do Matki Bożej Nieustającej Pomocy**, a w piątki **koronka do Miłosierdzia Bożego**.
- We wtorek – 1 lipca – mija 29 rocznica powstania naszej parafii.
- W tym tygodniu wypada **I czwartek, I piątek i I sobota** lipca. W **I czwartek** wystawienie i adoracja Najświętszego Sakramentu w godz. <u>16:00</u> - <u>17:00</u> prowadzona przez Apostolat „Złota Róża”. W piątek przed południem odwiedziny chorych z posługą sakramentalną.
- Następna, I niedziela miesiąca, to niedziela **adoracji Najświętszego Sakramentu**. **Zmiana tajemnic różańcowych** o godzinie <u>8:30</u>.
- 5 lipca br. o godzinie <u>21:00</u> Apelem Maryjnym w sanktuarium w Gietrzwałdzie rozpocznie się całonocna **Adoracja Eucharystyczna z Mszą Świętą o godzinie <u>24:00</u>**, podczas której w szczególny sposób będzie rozważana trzecia boleść Matki Bożej Bolesnej „Szukanie przez trzy dni Pana Jezusa", ofiarowanej w intencji Ojca Świętego, biskupów i kapłanów.
Jednocześnie po Mszy Świętej o północy podczas Adoracji Chrystusa Króla będziemy dziękować Panu Bogu za **XIX Pieszą Pielgrzymkę z Łomianek do Gietrzwałdu** w intencji rodzin oraz powierzać żywotne sprawy Kościoła i Polski. Zapraszam wszystkich do przyjazdu do Sanktuarium w Gietrzwałdzie na wspólną modlitwę za Kościół i Ojczyznę. Plakaty na ten temat w gablocie.
- W minionym tygodniu odeszła do wieczności nasza parafianka śp. Krystyna Popielarska – lat 57. Wieczny odpoczynek racz zmarłej dać, Panie.
- **Intencje mszalne na najbliższy tydzień:**
  - poniedziałek: + Alicja Popielewska (30 dzień po pogrzebie);
  - wtorek: + Edward, Jan, Genowefa Sienniccy, Genowefa, Ignacy, Jadwiga, Wiktor Stupak;
  - środa: + Krystyna i Edward Szumiec;
  - czwartek: w intencji kapłanów i Apostolatu „Złota Róża”;
  - piątek: o Bożą opiekę oraz zdrowie duszy i ciała dla Julity, Zachariasza i Rafała;
  - sobota: + Eugeniusz Lentacz;
  - niedziela (06.07): <u>9:00</u> + Jadwiga Gnaś; <u>11:00</u> + Władysława, Józef, Czesław Mrozowscy, Magdalena Nyga, Alina i Kazimierz Szczepańscy; <u>17:00</u> + Józef (16 rocznica śmierci) i Ludwika Michalscy.






