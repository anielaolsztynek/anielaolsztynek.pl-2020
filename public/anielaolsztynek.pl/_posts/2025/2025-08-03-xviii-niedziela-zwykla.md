---
title: XVIII Niedziela zwykła
date: 2025-08-03
---

> **<span style="color: #5D4587;">Łk 12, 13-21 </span>**
>
> **<span style="color: #5D4587;">„Ktoś z tłumu odezwał się do Jezusa: »Nauczycielu, powiedz mojemu bratu, aby podzielił się ze mną spadkiem«. Lecz On mu odpowiedział: »Człowieku, któż Mnie ustanowił sędzią albo rozjemcą nad wami?«. Powiedział też do nich: »Uważajcie i strzeżcie się wszelkiej chciwości, bo życie nie polega na gromadzeniu bogactwa ani nie zależy od tego, co się posiada«. I opowiedział im przypowieść: »Pewnemu bogatemu człowiekowi obficie obrodziła ziemia. Zastanawiał się: «Co mam zrobić, skoro nie mam już gdzie gromadzić plonów?». W końcu postanowił: «Zrobię tak: zburzę moje spichlerze i zbuduję większe. Tam wszystko zgromadzę: zboże i moje dobra. I powiem sobie: Masz wielkie dobra, starczą ci na długie lata; odpoczywaj, jedz, pij i baw się!». Tymczasem Bóg powiedział do niego: «Głupcze, tej nocy życie ci będzie odebrane. Komu więc przypadnie to, co przygotowałeś?». Tak dzieje się z każdym, kto skarby gromadzi dla siebie, a nie jest bogaty przed Bogiem«.”</span>**
>
>
>
> **Wymiar chciwości**
>
> Akceptując prawdę, że życie człowieka nie zależy od tego, co posiada, często nie dostrzegamy, że chciwość ma jeszcze inny wymiar. Ona obiecuje szczególny model szczęścia pożądanego przez człowieka. „Odpoczywaj, jedz, pij i baw się" to nie jest tylko starożytny ideał szczęścia bogaczy. Na naszych oczach ten sam ideał rozrasta się i jest przyczyną frustracji wielu ludzi, którym nie udaje się tak żyć. Słabość wiary objawia się tym, że także w sercach wierzących tkwi głębokie przekonanie, że być może nie miliony, ale przynajmniej kilka setek tysięcy uczyniłoby ich życie szczęśliwszym. Antoine de Saint-Exupéry napisał: „I choć można cię okraść z tego, co otrzymujesz, kto ma moc okraść cię z tego, co dajesz?".
>
> <span style="color: #666699;">Panie Jezu, ucz mnie kochać moich braci, ucz mnie, że być szczęśliwym to znaczy kochać i wyrażać tę miłość poprzez dar z siebie samego i z tego, co posiadam.
> &nbsp;

- Dziś **I niedziela miesiąca** – niedziela adoracji Najświętszego Sakramentu.
- W środę – 6 sierpnia – wypada liturgiczne **święto Przemienienia Pańskiego**.
- Najbliższy czwartek to **I czwartek miesiąca**. W tym dniu adoracja Najświętszego Sakramentu od godziny <u>16:00</u> do godziny <u>17:00</u> prowadzona przez Apostolat „Złota Róża”.
- W sobotę obchodzimy liturgiczne święto ku czci **Świętej Teresy Benedykty od Krzyża**, patronki Europy.
- Powstała **inicjatywa budowy pomnika Świętego Piotra**, który jest patronem naszego miasta nieprzerwanie od 1359 roku. Na prośbę Komitetu Budowy Pomnika Świętego Piotra rozprowadzane będą cegiełki w naszej parafii w dniu 10 sierpnia (za dwa tygodnie), po Mszach Świętych. Plakat w gablocie.
- Już dziś chcę poinformować, że w **Uroczystość Wniebowzięcia Najświętszej Marii Panny** (15 sierpnia) Msze Święte w kościele będą o godzinie <u>10:00</u> i <u>17:00</u>, z uwagi na Mszę Świętą dodatkową o godzinie <u>12:30</u> w Skansenie.
- **Intencje mszalne na najbliższy tydzień:**
  - poniedziałek: + Jadwiga Gnaś (1 rocznica śmierci);
  - wtorek: o Bożą opiekę oraz zdrowie duszy i ciała dla Julity, Zachariasza i Rafała;
  - środa: + Andrzej, Katarzyna, Stefan, Matylda;
  - czwartek: w intencji kapłanów i Apostolatu „Złota Róża”;
  - piątek: + Wioleta Duch;
  - sobota: + Michał Łukaszewicz;
  - niedziela (10.08): <u>9:00</u> o Boże błogosławieństwo dla Agnieszki i Piotra; <u>11:00</u> + Stefan i Jadwiga Wylamowscy; <u>17:00</u> + Stanisława Mutke (2 rocznica śmierci).


