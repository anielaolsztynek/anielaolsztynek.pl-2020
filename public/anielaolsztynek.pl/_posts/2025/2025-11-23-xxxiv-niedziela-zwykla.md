---
title: XXXIV Niedziela zwykła
date: 2025-11-23
---

> **<span style="color: #5D4587;">Łk 23, 35-43 </span>**
>
> **<span style="color: #5D4587;">„Gdy ukrzyżowano Jezusa, lud stał i przyglądał się. Przełożeni zaś drwili sobie z Niego: »Innych wybawiał, niech uratuje samego siebie, jeśli On jest tym wybranym, Chrystusem Boga«. Także żołnierze szydzili z Niego. Podchodzili, podawali Mu ocet i mówili: »Jeśli jesteś królem Żydów, wybaw samego siebie«. Był też nad Nim napis: »To jest król Żydów«. Jeden z powieszonych na krzyżu złoczyńców bluźnił Mu, mówiąc: »Czy Ty nie jesteś Chrystusem? Wybaw siebie i nas!«.
Drugi natomiast, upominając go, powiedział: »Ty nawet Boga się nie boisz, chociaż ponosisz tę samą karę? My przecież sprawiedliwie zostaliśmy ukarani. Zasłużyliśmy na to. Ale On nic złego nie zrobił«. I dodał: »Jezu, wspomnij o mnie, gdy wejdziesz do swego królestwa«.
Odpowiedział mu: »Zapewniam cię: Dzisiaj ze Mną będziesz w raju«.”</span>**
>
>
>
> **Król, który kocha**
>
> Dla większości przypatrujących się Jezusowi konającemu na krzyżu bycie królem kojarzyło się z władzą polityczną i militarną. Dlatego ukrzyżowany Jezus jest dla nich zaprzeczeniem ich oczekiwań i nadziei. Być może w ten sposób biorą sobie odwet za niespełnione nadzieje, które wiązali z Nim jako przywódcą. Jezus jest królem, tylko Jego władza dotyczy otwarcia człowiekowi nieba. Mocą Jego królestwa jest miłość wyrażona całkowitym darem z siebie. Aby wejść do Jego królestwa, nie potrzeba wiele. Wystarczy uznać, że Jezus jest Zbawicielem oraz przyznać się do bolesnej prawdy o swoim własnym grzechu i jego konsekwencjach.
>
> <span style="color: #666699;">Nawracaj moje serce, Panie, abym z ufnością powierzał się Twojej dobroci, by pokorna wiara w Ciebie otworzyła mi drogę do nieba.
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego „Hosianum” w Olsztynie**.
- Dziś po Mszy Świętej o godzinie <u>9:00</u>, na zakończenie roku kościelnego wystawienie Najświętszego Sakramentu, litania do Jezusa Chrystusa Króla i akt poświęcenia Jezusowi Chrystusowi Królowi Wszechświata.
- Od następnej niedzieli rozpoczyna się **Adwent** – okres przygotowania do Narodzenia Pańskiego.
- **Rekolekcje Adwentowe** w naszej parafii za dwa tygodnie – tradycyjnie od II Niedzieli Adwentu.
- **Opłatki na stół wigilijny** będą roznoszone tradycyjnie do mieszkań w naszej parafii. Nowi mieszkańcy z bloków przy ulicy Jaśminowej proszę, aby nabywali opłatki indywidualnie w kancelarii. Ofiary składane przy tej okazji będą przeznaczone na ogrzewanie kościoła.
- W następną niedzielę będzie odczytany **list Księdza Arcybiskupa na rozpoczęcie nowego roku kościelnego – duszpasterskiego**.
- W czwartek Msza Święta będzie o godzinie <u>8:00</u>, a w sobotę o godzinie <u>16:00</u>.
- W następną niedzielę **dzieci przynoszą kolorowe serduszka z wypisanymi postanowieniami jako przygotowanie do nadchodzących świąt**.
- **Intencje mszalne na najbliższy tydzień:**
  - poniedziałek: Msza Święta zbiorowa za zmarłych;
  - wtorek: Msza Święta zbiorowa za zmarłych;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych;
  - sobota: <u>16:00</u> w intencji Anatola z okazji imienin; Msza Święta zbiorowa za zmarłych;
  - niedziela (01.12): <u>9:00</u> + Stanisław Madejski (6 rocznica śmierci); <u>11:00</u> + Klemens Dąbrowski (30 rocznica śmierci); <u>17:00</u> + Krzysztof Kośnik (4 rocznica śmierci).



