---
title: Niedziela Chrztu Pańskiego
date: 2025-01-12
---

> **<span style="color: #5D4587;">Łk 3, 15-16, 21-22 </span>**
>
> **<span style="color: #5D4587;">„Ponieważ lud trwał w oczekiwaniu, a wszyscy zastanawiali się, czy czasem Jan nie jest Chrystusem, on tak im odpowiedział: »Ja chrzczę was wodą, lecz idzie potężniejszy ode mnie, któremu nie jestem godny rozwiązać rzemyka u sandałów. On będzie was chrzcił Duchem Świętym i ogniem«. Kiedy cały lud przystępował do chrztu, Jezus także przyjął chrzest. Gdy potem się modlił, otworzyło się niebo i Duch Święty zstąpił na Niego w postaci cielesnej jakby gołębica, a z nieba rozległ się głos: »Ty jesteś moim Synem umiłowanym, Ciebie sobie upodobałem«.”</span>**
>
>
>
> **Pokorny Zbawca**
>
> Jezus staje pomiędzy grzesznikami, którzy przychodzili do Jana, i podobnie jak oni, zanurza się w wodzie. Dla Niego nie ma obmycia z grzechu, On wchodzi w wody Jordanu, aby wziąć na siebie grzechy ludu, aby „zabrudzić się" niewiernością ludu i przybić ją do krzyża. Jezus bierze na siebie nasz grzech, a w darze daje nam Tego, którego otrzymał od Ojca: Ducha Świętego. W Jezusie wszyscy jesteśmy umiłowanymi synami Boga. Jan zapowiada dzieło Jezusa w nas, dar Ducha Świętego i ogień, w którym będzie się spalać to, co nie jest w nas z woli Ojca.
>
> <span style="color: #666699;">W cierpieniu i w niepowodzeniach tak często czuję się opuszczony, skrzywdzony, niepotrzebny. Nie daj mi zapomnieć, Ojcze, wyryj w mej pamięci, że jestem Twoim dzieckiem, że dałeś mi swego Ducha.
> &nbsp;

- Dzisiejszą **Niedzielą Chrztu Pańskiego** kończy się okres Bożego Narodzenia, a zaczyna się okres zwykły.
- Dzisiejsze ofiary składane na tacę są przeznaczone na potrzeby **Wyższego Seminarium Duchownego "Hosianum" w Olsztynie**.
- Msze Święte w tym tygodniu: poniedziałek - <u>11:00</u> Msza Święta pogrzebowa; wtorek, środa i piątek o godzinie <u>8:00</u>; czwartek – Mszy Świętej nie będzie; sobota o godzinie <u>17:00</u>.
- Dziś w Miejskim Domu Kultury w godzinach <u>10:00 - 16:00</u> odbędzie się Bazarek charytatywny - w tym kiermasz ciast, ubrania, książki, zabawki i wiele innych przedmiotów w okazyjnych cenach, także profesjonalne strzyżenie męskie. Cały dochód będzie przeznaczony na leczenie ciężko chorej Wiolety Duch.
- **Porządek kolędy w tym tygodniu**:
  - Ul. Klonowa i Akacjowa 1-19 (numery nieparzyste) – poniedziałek od godziny <u>14:00</u>.
  - Park 7 – wtorek od godziny <u>11:00</u>, ul. Wilcza i ul. Akacjowa 6 A i 6 B – wtorek od godziny <u>13:30</u>.
  - Ul. Lipowa (domy jednorodzinne) i Lipowa 28 i 30 – środa od godziny <u>13:30</u>.
  - Ul. Kasztanowa i Lipowa 26 – czwartek od godziny <u>14:00</u>.
  - ul. Sportowa 1, 3, 5, 7 A, 2 B i A i ul. Akacjowa 10-26 (parzyste) oraz 23 – piątek od godziny <u>11:00</u>.
  - Ul. Sportowa 6-18 (parzyste) i 17 – sobota od godziny <u>9:30</u>.
- **Intencje mszalne na bieżący tydzień:**
  - poniedziałek: <u>11:00</u> + Józef Roman;
  - wtorek: o zdrowie i błogosławieństwo Boże dla Julity, Zachariasza i Rafała;
  - środa: o zdrowie i błogosławieństwo Boże dla ciężko chorej Wiolety;
  - czwartek: ;
  - piątek: intencja własna;
  - sobota: + Mirosław Strzałkowski, Stefania i Zygmunt Strzałkowscy;
  - niedziela (19.01.24): <u>9:00</u> w intencji Agnieszki z okazji imienin i rocznicy chrztu świętego; <u>11:00</u> + Roman Kaźmierczak; <u>17:00</u> + Zofia Konopka.

