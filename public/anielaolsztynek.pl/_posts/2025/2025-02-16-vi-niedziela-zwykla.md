---
title: VI Niedziela zwykła
date: 2025-02-16
---

> **<span style="color: #5D4587;">Łk 6, 17. 20-26 </span>**
>
> **<span style="color: #5D4587;">„Jezus zszedł z uczniami na dół i zatrzymał się na równinie. Był tam wielki tłum Jego uczniów oraz mnóstwo ludzi z całej Judei i z Jeruzalem, z wybrzeża Tyru i Sydonu. Jezus spojrzał na swoich uczniów i mówił: »Szczęśliwi ubodzy, ponieważ wasze jest królestwo Boże. Szczęśliwi, którzy teraz jesteście głodni, ponieważ będziecie nasyceni. Szczęśliwi, którzy teraz płaczecie, ponieważ śmiać się będziecie. Jesteście szczęśliwi, gdy ludzie was nienawidzą, gdy was wykluczają spośród siebie, gdy was znieważają i pozbawiają dobrego imienia z powodu Syna Człowieczego. Cieszcie się i skaczcie z radości w tym dniu, ponieważ wielka jest wasza zapłata w niebie. Tak samo przecież ich przodkowie czynili prorokom. Biada natomiast wam, bogacze, ponieważ już odbieracie swoją pociechę. Biada wam, którzy teraz jesteście syci, ponieważ będziecie głodni. Biada wam, którzy teraz się śmiejecie, ponieważ będziecie się smucić i płakać. Biada wam, gdy wszyscy ludzie będą was chwalić. Tak samo przecież ich przodkowie czynili fałszywym prorokom«.”</span>**
>
>
>
> **Bóg nam błogosławi**
>
> Bóg pragnie szczęścia człowieka. Ryt błogosławieństwa wyraża tę prawdę. Ale co oznacza być szczęśliwym? Kiedy się to udaje? Katecheza ośmiu błogosławieństw daje odpowiedź, której często nie chcemy zrozumieć: szczęśliwym jest ten, kto w każdym doświadczeniu swego życia, w każdej sytuacji chce opierać się na Bogu, jest z Nim w bezpośredniej relacji. Przecież nie łzy, nie głód czy prześladowania czynią człowieka szczęśliwym. Nie bądźmy cierpiętnikami. Tym, co czyni nas szczęśliwymi, nawet w tak ciężkich doświadczeniach, jest obecność Boga, który nas kocha.
>
> <span style="color: #666699;">Panie, spraw, aby Twoja obecność czyniła mnie szczęśliwym w każdej chwili mojego życia, zarówno w radościach, jak i w smutkach.
> &nbsp;

- Ksiądz Proboszcz wyraził zgodę, abym w dniu dzisiejszym zbierał ofiary po Mszy Świętej, jako wsparcie Kościoła w Ukrainie. Bóg zapłać.
- **Intencje mszalne na bieżący tydzień:**
  - poniedziałek: o Bożą opiekę oraz zdrowie duszy i ciała dla Julity, Zachariasza i Rafała;
  - wtorek: + Mieczysław;
  - środa: + Weronika, Ignacy Polewaczyk;
  - czwartek: + Mieczysław;
  - piątek: + Mieczysław;
  - sobota: + Józef Wantoch-Rekowski (16 rocznica śmierci);
  - niedziela (23.02.25): <u>9:00</u> + Alina Mrozowska; <u>11:00</u> + Józef Karpiński (6 rocznica śmierci); <u>17:00</u> + Krystyna Jurkowska.
