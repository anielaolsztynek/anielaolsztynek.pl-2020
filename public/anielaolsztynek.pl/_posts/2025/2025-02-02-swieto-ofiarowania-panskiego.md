---
title: Święto Ofiarowania Pańskiego
date: 2025-02-02
---

> **<span style="color: #5D4587;">Łk 2, 22-40 </span>**
>
> **<span style="color: #5D4587;">„Gdy minęły dni oczyszczenia Maryi i Józefa zgodnie z Prawem Mojżeszowym, rodzice Jezusa zanieśli Go do Jerozolimy, aby ofiarować Panu. Tak bowiem napisano w Prawie Pańskim: »Każdy pierworodny syn będzie poświęcony Panu«. Mieli również złożyć ofiarę zgodnie z nakazem Prawa Pańskiego: »parę synogarlic lub dwa młode gołębie«. Żył wtedy w Jeruzalem człowiek sprawiedliwy i pobożny, który miał na imię Symeon. Oczekiwał on pocieszenia Izraela, a Duch Święty był z nim. Duch Święty objawił mu, że nie umrze, dopóki nie zobaczy Chrystusa Pańskiego. Kierowany przez Ducha przyszedł do świątyni, gdy rodzice wnosili małego Jezusa, by wypełnić odnoszące się do Niego przepisy Prawa. On wziął Go na ręce i wielbił Boga: »Teraz, o Władco, zgodnie z Twoim słowem pozwalasz swemu słudze odejść w pokoju. Bo moje oczy ujrzały Twoje zbawienie, które przygotowałeś wszystkim narodom: światło na oświecenie pogan i chwałę ludu Twego, Izraela«. A Jego ojciec i matka dziwili się temu, co o Nim mówiono. I błogosławił ich Symeon, a do Jego matki Maryi powiedział: »On został dany, aby w Izraelu wielu upadło i wielu powstało, i aby był znakiem, któremu będą się sprzeciwiać. A Twoją duszę miecz przeszyje, aby zostały ujawnione przewrotne myśli wielu«. Przebywała tam również prorokini Anna, córka Fanuela, z plemienia Asera, bardzo podeszła w latach. W małżeństwie przeżyła siedem lat i owdowiała. Miała już osiemdziesiąt cztery lata. Nie opuszczała świątyni i służyła Bogu, poszcząc i modląc się dniem i nocą. W tej właśnie chwili nadeszła, wielbiła Boga i opowiadała o Nim wszystkim, którzy oczekiwali wyzwolenia Jeruzalem. Kiedy wypełnili wszystko zgodnie z Prawem Pańskim, wrócili do Galilei, do swojego miasta - Nazaret. Chłopiec zaś rósł i nabierał sił, napełniając się mądrością, a łaska Boża była z Nim.”</span>**
>
>
>
> **Zobaczyć Boga w Dziecięciu**
>
> „Wiara przenosi góry" - powtarzamy w sytuacjach, kiedy chcemy sobie lub innym dodać odwagi w obliczu trudności, czasem wręcz niemożliwych do rozwiązania. Jednak jest też inny wymiar wiary, ukazany przez Symeona i Annę. Oni dostrzegają dzieła Boga, Jego wierność danemu słowu i Jego obecność w tym, co wydaje się małe i niepozorne. Dziesiątki, a może setki dzieci codziennie przynoszono do świątyni, ale te dwie osoby, dzięki swemu posłuszeństwu Duchowi Świętemu, odnajdują to jedno, szczególne dziecko - Jezusa. I nie tylko prorokują o Dziecięciu, lecz są pełni radości, ich życie się przemienia.
>
> <span style="color: #666699;">Obdarz mnie, Panie, darem posłuszeństwa Duchowi Świętemu, abym dostrzegał Twą wierność i obecność w dzisiejszym świecie.
> &nbsp;

- Ofiary składane na tacę w dzisiejsze święto w 50% są przeznaczone na zakony klauzurowe w naszej Archidiecezji.
- W tym tygodniu wypda **I czwartek** i **I piątek** lutego. W piątek przed południem odwiedziny chorych z Komunią Świętą i Sakramentem Chorych.
- **Msze Święte w tym tygodniu:** w poniedziałek Mszy Świętej nie będzie, we wtorek o godzinie <u>8:00</u>, w pozostałe dni o godzinie <u>17:00</u>.
- W minionym tygodniu odszedł do wieczności nasz parafianin, śp. Roman Koralewski - lat 66. Wieczny odpoczynek racz zmarłemu dać, Panie.
- **Porządek kolędy w tym tygodniu**:
  - Ul. Jaśminowa 3 oraz 7 (numery 1-24) – poniedziałek od godz. <u>15:00</u>.
  - Ul. Jaśminowa 7 - cd. – wtorek od godz. <u>15:00</u>.
  - Ul. Jaśminowa 5 – środa od godz. <u>15:00</u>.
- **Intencje mszalne na bieżący tydzień:**
  - poniedziałek: ;
  - wtorek: + Bogumił Popielewski (1 rocznica śmierci);
  - środa: ;
  - czwartek: + Józef, Maria i Antoni Czarzasty;
  - piątek: + Marek Kowalski (14 rocznica śmierci);
  - sobota: + Adam Wyszkowski;
  - niedziela (09.02.25): <u>9:00</u> + Jadwiga Gnaś; <u>11:00</u> + Jolanta Oprzędek; <u>17:00</u> + Stefan Stawicki.

