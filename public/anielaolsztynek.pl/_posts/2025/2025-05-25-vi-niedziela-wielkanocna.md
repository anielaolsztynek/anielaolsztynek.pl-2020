---
title: VI Niedziela Wielkanocna
date: 2025-05-25
---

> **<span style="color: #5D4587;">J 14, 23-29 </span>**
>
> **<span style="color: #5D4587;">„Jezus powiedział do swoich uczniów: »Każdy, kto Mnie miłuje, będzie zachowywał moją naukę, a Ojciec mój umiłuje go. Przyjdziemy do niego i będziemy u niego mieszkać. Ten, kto Mnie nie miłuje, nie przestrzega mojej nauki. Nauka jednak, której słuchacie, nie jest moja, lecz Ojca, który Mnie posłał. Powiedziałem to, przebywając jeszcze wśród was. A Wspomożyciel - Duch Święty, którego Ojciec pośle w moim imieniu, pouczy was o wszystkim oraz przypomni wszystko, co wam powiedziałem. Pozostawiam wam pokój, obdarzam was moim pokojem. Ale Ja nie obdarzam was w taki sposób, jak czyni to świat. Nie pozwólcie, aby wasze serca były wstrząśnięte i nie lękajcie się. Słyszeliście przecież, co wam powiedziałem: Odchodzę, lecz powrócę do was. Gdybyście Mnie miłowali, to rozradowalibyście się, że idę do Ojca. Ojciec bowiem jest większy ode Mnie. A mówię wam to teraz, zanim się stanie, abyście uwierzyli, gdy to nastąpi«.”</span>**
>
>
>
> **Pokój serca owocem miłości**
>
> W każdym objawieniu się Boga słyszymy: „Nie bój się". Bóg zawsze przychodzi z darem pokoju, którym napełnia nasze serca. Ten pokój nie jest dziełem ludzkiej inteligencji, ale owocem przyjęcia Ducha Świętego. To dlatego mówimy, że pokój zamieszkuje w nas. Drogą do posiadania tego pokoju jest życie nauką Jezusa. A to nie może się dokonać bez miłości. Bóg pragnie, byśmy żyli Jego nauką, gdyż tak jak zakochanemu największy trud poniesiony dla ukochanej osoby wydaje się łatwy i oczywisty, tak samo w nauce Bożej nie ma nic trudnego dla tego, kto kocha.
>
> <span style="color: #666699;">Proszę Cię, Panie, o miłosierdzie dla świata, który nękają konflikty i wojny, aby Twój pokój wypełnił nasze serca i przemieniał oblicze ziemi.
> &nbsp;

- Komunikat Księdza Arcybiskupa Józefa Górzyńskiego w sprawie beatyfikacji 15 sióstr ze Zgromadzenia Sióstr Świętej Katarzyny:

Drodzy Diecezjanie!
W najbliższą sobotę 31 maja o godz. <u>11:00</u> na placu przy bazylice św. Katarzyny w Braniewie, obędzie się pierwsza – w historii – beatyfikacja na terenie naszej Archidiecezji Warmińskiej. Zostanie wyniesionych na ołtarze 15 sióstr ze Zgromadzenia Sióstr św. Katarzyny, które zginęły podczas II wojny światowej. Większość z nich pochodziła z rodzin zamieszkałych na terenie Warmii, Mazur i Powiśla.
Zapraszam raz jeszcze kapłanów, osoby życia konsekrowanego i wszystkich wiernych do udziału w tej ważnej uroczystości. W wielu parafiach są jeszcze wolne miejsca w autokarach. Z Olsztyna do Braniewa wyjedzie także dodatkowy pociąg*.
Niech nasz udział w uroczystości beatyfikacyjnej będzie świadectwem naszej wiary, ale i okazją do wyrażenia wdzięczności za dar nowych błogosławionych.
Bardzo proszę o modlitwę w intencji beatyfikacji i jej błogosławionych owoców.

Z pasterskim błogosławieństwem
Arcybiskup Józef Górzyński METROPOLITA WARMIŃSKI

*Pociąg wyjedzie w Dworca Olsztyn Gł. o godz. <u>6:34</u> i zatrzyma się w Dobrym Mieście (godz. <u>7:21</u>), Ornecie (godz.<u>7:44</u>) i Pieniężnie (godz. <u>8:01</u>). Wyjazd powrotny z Braniewa do Olsztyna o godz. <u>15:35</u>. Bilety do zakupienia w kasach PKP i w pociągu.
- Można jeszcze zgłaszać się na wspólny wyjazd autobusem z Olsztynka. Wyjazd osób, które się zgłosiły – w sobotę, 31 maja, o godzinie <u>7:00</u> z placu przy ulicy Chopina.
- Gościmy dziś w naszej wspólnocie przedstawiciela **Fundacji Adoramus Te Christi**, Włodzimierza Bełcikowskiego z Pułtuska, który podzieli się z nami świadectwem przeżywanej przez niego wiary. Fundacja ta zajmuje się organizowaniem adoracji wieczystych. Powstała już kaplica adoracji Najświętszego Sakramentu w parafii Chrystusa Odkupiciela Człowieka w Olsztynie. Aktualnie zawiązała się wsp.olnota przygotowujaca kaplicę adoracji wieczystej w Gietrzwałdzie. Przedstawiciele tej wspólnoty też przybyli do naszej parafii.
- Z okazji jutrzejszego **Dnia Matki** wszystkim mamom składam najpiękniejsze życzenia: Bożego błogosławieństwa i zdrowia, wiele radości z przeżywania macierzyństwa oraz wiele miłości i wdzięczności od dzieci.
- W następną niedzielę obchodzimy **uroczystość Wniebowstąpienia Pańskiego**.
- Następna niedziela to też **pierwsza niedziela miesiąca**. O godzinie <u>8:30</u> zmiana tajemnic różańcowych i adoracja Najświętszego Sakramentu w czasie Mszy Swiętych o godzinie <u>9:00</u> i <u>11:00</u>.
- W sobotę obchodzimy liturgiczne **Święto Nawiedzenia Najświętszej Marii Panny** i zakończenie nabożeństwa majowego.
- **Intencje mszalne na najbliższy tydzień:**
  - poniedziałek: + Stanisława Bartosewicz;
  - wtorek: + Stanisława Bartosewicz;
  - środa: + Stanisława Bartosewicz;
  - czwartek: + Stanisława Bartosewicz;
  - piątek: + Stanisława Bartosewicz;
  - sobota: + Stanisława Bartosewicz;
  - niedziela (01.06): <u>9:00</u> Helena, Antoni, Jan Binkul, Grzegorz, Piotr Naumiuk, Tadeusz Mróz z rodzicami, Teresa Ławczyńska z rodziną i ksiądz jan Paszulewicz; <u>11:00</u> + Stanisław Wnuk (13 rocznica śmierci); <u>17:00</u> + Stanisława, Konstanty, Jan Śliwińscy.
