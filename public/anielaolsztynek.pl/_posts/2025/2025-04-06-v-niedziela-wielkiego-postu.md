---
title: V Niedziela Wielkiego Postu
date: 2025-04-06
---

> **<span style="color: #5D4587;">J 8, 1-11 </span>**
>
> **<span style="color: #5D4587;">„Jezus udał się na Górę Oliwną. Rankiem jednak przybył ponownie do świątyni. A gdy cały lud przyszedł do Niego, usiadł i nauczał ich. Wtedy nauczyciele Pisma i faryzeusze przyprowadzili do Niego kobietę przyłapaną na cudzołóstwie. Postawili ją w środku i powiedzieli do Niego: »Nauczycielu, tę kobietę dopiero co przyłapano na cudzołóstwie. Mojżesz polecił nam w Prawie, aby takie kobiety kamienować. A jakie jest Twoje zdanie?«. Mówili to, wystawiając Go na próbę, aby móc Go oskarżyć. Jezus tymczasem pochylił się i pisał palcem na ziemi. A gdy oni nie przestawali się dopytywać, wstał i rzekł: »Ten z was, który jest bez grzechu, niech pierwszy rzuci w nią kamieniem«. I znowu się pochylił i pisał na ziemi. Gdy to usłyszeli, zaczęli po kolei rozchodzić się, poczynając od starszych ludu, tak że w końcu został tylko On i stojąca pośrodku kobieta. Gdy Jezus wstał, zapytał ją: »Kobieto, gdzie oni są? Nikt cię nie potępił?«. Ona zaś odparła: »Nikt, Panie«. Wtedy jej oświadczył: »Ja też cię nie potępiam. Idź, lecz odtąd już nie grzesz«.”</span>**
>
>
>
> **Potępienie cudzego grzechu**
>
> Podstęp jest perfidny. Prawo mówi, że trzeba ukamienować. Jezus głosi przebaczenie. Jeśli przebaczy, przekroczy Prawo, a jeśli każe ukamienować, nie jest miłosierny. Jednak takie rozumowanie, które jest obecne w wielu naszych dyskusjach o Bogu, nie uwzględnia podstawowej prawdy. Dla Boga grzech człowieka jest szczególną okazją, aby pochylić się nad nim, aby leczyć jego rany, by dodawać mu otuchy, pozwalać na rozpoczęcie od nowa. Człowiek natomiast w swej pysze wykorzystuje grzech bliźniego, aby go potępić i na tym tle poczuć się od niego lepszym.
>
> <span style="color: #666699;">Panie Jezu, przepełnij swoją miłością moje spojrzenie na braci poranionych grzechem, obdarz mnie przenikliwością w dostrzeganiu moich własnych błędów i nie pozwól nigdy zwątpić w Twoje miłosierdzie.
> &nbsp;

- W minionym tygodniu przeżyliśmy parafialne **rekolekcje wielkopostne**. Wyrażamy wdzięczność Bogu za owoce tych rekolekcji, przygotowujących nas do Świąt Wielkanocnych.
- Dziś **I niedziela miesiąca** – niedziela Adoracji Najświętszego Sakramentu.
- **Spotkanie z rodzicami przed I Komunią Świętą** dziś po Mszy świętej o godzinie <u>11:00</u>.
- Serdecznie zapraszam na ostatnią w tym roku **Drogę Krzyżową** w intencji całej naszej parafii, w intencji naszych rodzin – w piątek bezpośrednio po Mszy Świętej o godzinie <u>17:00</u>.
- Już za tydzień **Niedziela Palmowa** – Niedziela Męki Pańskiej. Podczas wszystkich Mszy Świętych będzie poświęcenie palm.
- Wzorem lat ubiegłych zachęcam wszystkie dzieci do udziału w **konkursie na największą i najpiękniejszą palmę wykonaną własnoręcznie** (przy pomocy rodziców). Z palmami zapraszam za tydzień na godzinę <u>11:00</u>.
- **Kwiaty do Grobu Pańskiego** będą zakupione podobnie, jak w ubiegłych latach. Ofiary na kwiaty można składać indywidualnie lub po Mszy Świętej przy wyjściu z kościoła, w Niedzielę Palmową.
- **Okazja do Spowiedzi Świętej** codziennie przed Mszą Świętą (w Niedzielę Palmową pół godziny przed Mszą Świętą).
- **Bierzmowanie młodzieży** z naszej parafii (7 osób) – w najbliższą środę w Kościele Najświętszego Serca Jezusowego o godzinie <u>18:00</u>.
- Wspomniany przed tygodniem **film pod tytułem „21:37”**, który jest opowieścią o nieprawdopodobnych wydarzeniach mających miejsce w Polsce po śmierci Świętego Jana Pawła II, jest emitowany w naszym kinie Grunwald dziś o godzinie <u>18:00</u> oraz w poniedziałek i wtorek o godzinie <u>19:00</u>. Informacja w gablocie, ulotki na półce z prasą.
- **Intencje mszalne na najbliższy tydzień:**
  - poniedziałek: o Bożą opiekę oraz zdrowie duszy i ciała dla Julity, Zachariasza i Rafała;
  - wtorek: ++ z rodzin Czyczyn, Gosk, Pobudkowskich, Korab, Roman, Szczepańskich, Baranowskich;
  - środa: + Wioleta Duch;
  - czwartek: + Ryszard Czaplicki;
  - piątek: + Krystyna Jurkowska;
  - sobota: + Janina Szulc;
  - niedziela (13.04): <u>9:00</u> w intencji Kingi i Michała w 2 rocznicę ślubu oraz w intencji ich dzieci; <u>11:00</u> + Janina Sobiecka; <u>17:00</u> + Eligiusz Palko (20 rocznica śmierci), Janina Palko i Mirosław Wilk (23 rocznica śmierci).
