---
title: XXX Niedziela zwykła
date: 2025-10-26
---

> **<span style="color: #5D4587;">Łk 18, 9-14 </span>**
>
> **<span style="color: #5D4587;">„Jezus powiedział tym, którzy byli przekonani o swej sprawiedliwości, a innymi gardzili, Jezus powiedział taką przypowieść: »Dwóch ludzi weszło do świątyni, aby się modlić: jeden był faryzeuszem, a drugi celnikiem. Faryzeusz skupiony na sobie tak się modlił: «Boże, dziękuję Ci, że nie jestem jak inni ludzie: zdziercy, niesprawiedliwi, cudzołożnicy albo jak ten celnik. Poszczę dwa razy w tygodniu, daję dziesięcinę ze wszystkiego, co nabywam». Celnik natomiast stał z daleka i nie śmiał nawet oczu podnieść ku niebu, ale bił się w piersi, mówiąc: «Boże, bądź miłosierny dla mnie, grzesznego». Mówię wam: Ten odszedł do domu usprawiedliwiony, nie tamten. Bo każdy, kto się wywyższa, będzie poniżony; a kto się uniża, będzie wywyższony«.”</span>**
>
>
>
> **Pokorna modlitwa czy modlitwa pokornego?**
>
> Modlitwa to szukanie i utrzymywanie relacji z Bogiem. A jak w każdej relacji przede wszystkim liczy się nie technika komunikacji, ale osoby, które w niej uczestniczą. Technika jest w służbie osoby. Podobnie modlitwa. To nie zewnętrzne jej formy czy piękno ułożonych sformułowań decydują o jej owocności, o pokoju, radości, nadziei, które wraz z nią przychodzą, ale dyspozycja serca człowieka, który staje do modlitwy. Zastanawiające, jak ciało celnika wyraża jego ducha i znajduje odbicie w słowach. Jest to prawdziwa modlitwa serca, która owocuje zbawieniem.
>
> <span style="color: #666699;">Pomóż mi, Panie, abym nieustannie ucząc się modlitwy, szukał w niej relacji z Tobą, a nie samozadowolenia lub technik, które mają uczynić ją skuteczniejszą. Spraw, aby każda moja modlitwa była szukaniem Ciebie.
> &nbsp;

- Dziś po Mszy Świętej o godzinie <u>11:00</u> **spotkanie członków III Zakonu Świętego Franciszka**, zwanych tercjarzami. Chętnych zapraszamy. Spotkanie w salce na plebanii.
- W piątek ostatnie **nabożeństwo różańcowe**.
- Uroczystość **Wszystkich Świętych** obchodzimy w najbliższą sobotę – 1 listopada. Msze Święte w tym dniu o godzinie <u>9:00</u> i <u>11:00</u>. Nie będzie Mszy Świętej o godzinie <u>17:00</u>. Procesja żałobna z naszego kościoła na cmentarz komunalny bezpośrednio po Mszy Świętej o godzinie <u>11:00</u>. Na cmentarzu nabożeństwo za zmarłych. Po nabożeństwie okazja do poświęcenia nowych krzyży i pomników nagrobnych.
- Natomiast **na cmentarzu przy ulicy Grunwaldzkiej** nabożeństwo za zmarłych o godzinie <u>14:00</u>.
- Wspomnienie Wszystkich Wiernych Zmarłych, tzw. **Dzień Zaduszny**, wypada w następną niedzielę – 2 listopada. Jest to jednocześnie pierwsza niedziela miesiąca – niedziela adoracji Najświętszego Sakramentu.
- Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. W następną niedzielę odmówimy wspólnie różaniec za zmarłych połączony ze zmianą tajemnic różańcowych.
- Kartki na wypominki i Mszę Świętą zbiorową za zmarłych są wyłożone na półce z prasą.
- W związku z **liczeniem wiernych** obecnych na Mszy Świętej w poprzednią niedzielę – 19 października (dominicantes), podaję, że frekwencja wyniosła 20,3 % w stosunku do wszystkich zameldowanych osób na terenie parafii – tj. 1950 (to 1,4 % więcej niż przed rokiem). Aktualnie 370 osób zameldowanych nie mieszka na terenie parafii. Po kolędzie nie odwiedzam 137 osób (t.j. około 50 mieszkań).Frekwencja w stosunku do faktycznej liczby parafian zamieszkujących na terenie parafii i których odwiedzam po kolędzie wynosi 27,4 %. Na Mszach Świętych w tę niedzielę było obecnych 396 osób (o 34 więcej niż przed rokiem). Do Komunii Świętej przystąpiło 159 osób.
- **Intencje mszalne na najbliższy tydzień:**
  - poniedziałek: + Ryszard Czaplicki;
  - wtorek: + Tadeusz Ośko, Bolesław Wieczorek i ++ z rodz. Ośko i Wieczorek;
  - środa: o zdrowie i błogosławieństwo Boże dla Wiolety;
  - czwartek: + Tadeusz Malast (5 rocznica śmierci);
  - piątek: + Scholastyka, Franciszek, Wojciech Zakrzewscy;
  - sobota (1.11): <u>9:00</u> + Albin Skłodowski (11 rocznica śmierci), Zofia, Henryk, Mirosław Kornowscy; <u>11:00</u> za zmarłych z naszych rodzin, których imiona wypisaliśmy na kartkach;
  - niedziela (02.11): <u>9:00</u> + Zbigniew Janikowski (13 rocznica śmierci), Ryszard i Marian Miklaszewscy; <u>11:00</u> + Matylda Panasiuk (5 rocznica śmierci), Katarzyna i Stefan Panasiuk; <u>17:00</u> Msza święta zbiorowa za zmarłych z naszych rodzin.



