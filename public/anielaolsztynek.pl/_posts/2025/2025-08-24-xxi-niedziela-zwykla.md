---
title: XXI Niedziela zwykła
date: 2025-08-24
---

> **<span style="color: #5D4587;">Łk 13, 22-30 </span>**
>
> **<span style="color: #5D4587;">„W drodze do Jerozolimy Jezus przechodził przez miasta i wsie i nauczał. Ktoś zapytał Go: »Panie, czy tylko nieliczni będą zbawieni?«. On im odpowiedział: »Starajcie się wejść przez ciasną bramę, bo mówię wam, że wielu będzie chciało wejść, ale nie zdołają. Kiedy gospodarz wstanie i zamknie bramę, wy zostaniecie na zewnątrz i będziecie kołatać do bramy, wołając: «Panie, otwórz nam». On wam odpowie: «Nie znam was! Skąd jesteście?». Wtedy zaczniecie mówić: «Jedliśmy i piliśmy z Tobą, a Ty nauczałeś na naszych ulicach». Odpowie wam: «Nie znam was! Skąd jesteście? Odejdźcie ode mnie wszyscy, którzy dopuszczacie się niesprawiedliwości». Tam będzie płacz i zgrzytanie zębów, gdy zobaczycie Abrahama, Izaaka i Jakuba, i wszystkich proroków w królestwie Bożym, a siebie wyrzuconych na zewnątrz. Przyjdą ze wschodu i z zachodu, z północy i z południa i zasiądą przy stole w królestwie Bożym. Tak oto ostatni będą pierwszymi, a pierwsi będą ostatnimi«.”</span>**
>
>
>
> **Ciasna nie znaczy „za ciasna"**
>
> Jezus nie odpowiada wprost na postawione Mu pytanie, ale ukazuje, co jest konieczne, aby wejść do Jego królestwa. Surowa odpowiedź gospodarza: „Nie znam was!" odnosi się do najważniejszego wymiaru wiary: znać Boga, czyli być z Nim w osobistej relacji. Teoretyczna wiedza o Bogu czy też znajomość Jego nauki nie wystarczą. Ciasna brama to brama osobistej więzi z Bogiem, brama poznania Go i bycia poznanym przez Niego. W tym kontekście „dopuszczanie się niesprawiedliwości” jest aktem odrzucenia woli Boga. Mówiąc natomiast o wielu, którzy przyjdą z daleka i przekroczą tę bramę, Jezus podkreśla dramat odrzucenia Go przez tych, którzy są tak blisko Niego.
>
> <span style="color: #666699;">Chcę Cię znać i chcę pełnić Twoją wolę, Panie, ale nie potrafię tego uczynić bez Twej łaski, bez Twojego poznania mnie, bez świadomości, jak bardzo mnie akceptujesz i kochasz.
> &nbsp;

- Dziś o godzinie <u>11:00</u> będzie odprawiona **Msza Święta w intencji pszczelarzy**, w ramach obchodów VIII Regionalnego Dnia Pszczelarza, z udziałem kilku Kół Pszczelarzy. Pod koniec Mszy Świętej zostanie poświęcony obraz Matki Bożej Królowej Pszczół - Mater Regina Apium - obraz nieco większy od poprzedniego.
- Odpust w naszej parafii za dwa tygodnie.
- W najbliższy wtorek wypada **uroczystość ku czci Matki Bożej Częstochowskiej**.
- W dniu dzisiejszym jest organizowny **kiermasz charytatywny w MDK** w godzinach <u>11:00</u> - <u>17:00</u>. Patrycja to 28-letnia dziewczyna z Olsztynka, która usłyszała dramatyczną diagnozę - agresywny guz mózgu. Lekarze ze Szkocji nie dają już nadziei, ale jest szansa na leczenie protonowe w Niemczech. W czasie kiermaszu przewidzianych jest wiele atrakcji, a cały dochód będzie przeznaczony na leczenie Patrycji.
- W sobotę Msza Święta o godzinie <u>16:00</u>.
- **Intencje mszalne na bieżący tydzień:**
  - poniedziałek: + Krzysztof Pietrukaniec (11 rocznica śmierci);
  - wtorek: + Stanisława, Grzegorz, Wiesław, Zofia i Marianna;
  - środa: + Krystyna Popielarska;
  - czwartek: + Stanisława Dąbrowska (od Barbary);
  - piątek: + Alicja Popielewska;
  - sobota: o zdrowie i błogosławieństwo Boże dla Jana w 90 rocznicę urodzin i Jacka w 60 rocznię urodzin;
  - niedziela (31.08): <u>9:00</u> + Renata Staniszewska; <u>11:00</u> w intencji dzieci i młodzieży oraz nauczycieli, katechetów i wychowawców z okazji rozpoczęcia nowego roku szkolnego; <u>17:00</u> + Ryszard Czaplicki.



