---
title: II Niedziela zwykła
date: 2025-01-19
---

> **<span style="color: #5D4587;">J 2, 1-12 </span>**
>
> **<span style="color: #5D4587;">„W trzecim dniu odbywało się w Kanie Galilejskiej wesele i była na nim Matka Jezusa. Na wesele zaproszono również Jezusa wraz z uczniami. Gdy zabrakło wina, Matka Jezusa rzekła do Niego: »Nie mają wina«. Jezus odpowiedział: »Kobieto, czy to należy do Mnie lub do ciebie? Jeszcze nie nadeszła moja godzina«. Wtedy Jego Matka zwróciła się do służących: »Uczyńcie wszystko, cokolwiek wam powie«. A znajdowało się tam sześć kamiennych naczyń na wodę, które służyły do żydowskich obmyć rytualnych. Każde z nich mieściło po dwie lub trzy miary. Jezus polecił usługującym: »Napełnijcie naczynia wodą«. I napełnili je aż po brzegi. Następnie powiedział: »Zaczerpnijcie teraz i zanieście przewodniczącemu uczty«. I zanieśli. Skoro przewodniczący uczty skosztował wody przemienionej w wino, a nie wiedział, skąd było - służący natomiast, którzy zaczerpnęli wodę, wiedzieli - poprosił pana młodego i rzekł mu: »Każdy podaje najpierw dobre wino, a gdy goście sobie podpiją, gorsze. Ty przechowałeś dobre wino aż dotąd«. Taki początek znaków uczynił Jezus w Kanie Galilejskiej i tak objawił swoją chwałę, a Jego uczniowie uwierzyli w Niego. Po tym wszystkim Jezus wraz z Matką, braćmi i uczniami przybył do Kafarnaum, gdzie pozostał kilka dni.”</span>**
>
>
>
> **Bóg Oblubieńcem i Gospodarzem**
>
> Jan Ewangelista powtarza w swoich listach, że „Bóg jest miłością". Jezus, przychodząc zbawić każdego z nas, rozpoczyna swą misję od uczty weselnej. Bóg-Oblubieniec obdarza swą miłością Lud-Oblubienicę. Zawiera przymierze, którego obrazem jest małżeństwo, gdzie małżonkowie z miłości oddają się sobie nawzajem. I mimo że człowiek nie jest przygotowany na takie wydarzenie, Bóg okazuje się także gospodarzem, który zapewnia wyborne wino swej miłości tym, którzy żyją w smutku powszedniości.
>
> <span style="color: #666699;">Panie Jezu, nie pozwól mi zapomnieć, że Ciebie pierwszego mam zapraszać do mojego życia, że Ty, zaproszony jako jeden z gości, stajesz się hojnym Gospodarzem i Oblubieńcem oddającym z miłości swoje życie na krzyżu.
> &nbsp;

- Wczoraj - 18 stycznia - rozpoczął się **Tydzień Modlitw o Jedność Chrześcijan**, który zakończy się 25 stycznia w liturgiczne **święto Nawrócenia Świętego Pawła**.
- Msze Święte w tym tygodniu: poniedziałek, piątek i sobota – godzina <u>17:00</u>, w pozostałe dni o godzinie <u>8:00</u>.
- **Porządek kolędy w tym tygodniu**:
  - Ul. Sportowa 9-45 (numery nieparzyste) – poniedziałek od godziny <u>11:00</u>, cd. od godziny <u>15:00</u>.
  - Ul. Leśników – wtorek od godziny <u>10:00</u>, ul. Morelowa – wtorek od godziny <u>14:00</u> i cd. ul. Leśników.
  - Ul. Wiśniowa – środa od godziny <u>12:00</u>.
  - Ul. Porzeczkowa i Malinowa – czwartek od godziny <u>14:00</u>.
  - ul. Mrongowiusza – piątek od godziny <u>14:00</u>.
  - Ul. Leśna (bez 22, 26, 28, 30) – sobota od godziny <u>10:00</u>.
- **Intencje mszalne na bieżący tydzień:**
  - poniedziałek: + Kazimierz Ogonowski;
  - wtorek: intencja własna;
  - środa: intencja własna;
  - czwartek: intencja własna;
  - piątek: w intencji pielgrzymów;
  - sobota: + Ireneusz Osłowski (3 rocznica śmierci);
  - niedziela (26.01.24): <u>9:00</u> + Renata Staniszewska; <u>11:00</u> + Alina Mrozowska; w intencji Mariana w 90 rocznicę urodzin; <u>17:00</u> + Michalina Serafinowska.

