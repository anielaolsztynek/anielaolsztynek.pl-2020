---
title: Niedziela Miłosierdzia Bożego
date: 2025-04-27
---

> **<span style="color: #5D4587;">J 20, 19-31 </span>**
>
> **<span style="color: #5D4587;">„Gdy tego pierwszego dnia tygodnia zapadł wieczór, a tam, gdzie przebywali uczniowie, zamknięto drzwi z obawy przed Żydami, przyszedł Jezus, stanął w środku i pozdrowił ich: »Pokój wam«. A gdy to powiedział, pokazał im ręce oraz bok. Uczniowie uradowali się, że ujrzeli Pana. Jezus zaś odezwał się do nich ponownie: »Pokój wam! Jak Mnie posłał Ojciec, tak i Ja was posyłam«. Po tych słowach tchnął i oznajmił im: »Przyjmijcie Ducha Świętego. Tym, którym odpuścicie grzechy, są im odpuszczone; którym zatrzymacie, są zatrzymane«. Tomasz, zwany Bliźniakiem, jeden z Dwunastu, nie był razem z nimi, kiedy przyszedł Jezus. Pozostali uczniowie mówili więc do niego: »Zobaczyliśmy Pana«. On jednak odparł: »Nie uwierzę, jeśli nie ujrzę na Jego rękach śladów po gwoździach, nie włożę swego palca w miejsce gwoździ i nie umieszczę swojej ręki w Jego boku«. Po ośmiu dniach uczniowie znów byli wewnątrz i Tomasz razem z nimi. Mimo zamkniętych drzwi, Jezus wszedł, stanął w środku i pozdrowił ich: »Pokój wam«. Następnie rzekł do Tomasza: »Unieś tutaj swój palec i zobacz moje ręce, podnieś też swoją rękę i włóż w mój bok. I przestań być niedowiarkiem, a bądź wierzącym«. Tomasz wyznał Mu w odpowiedzi: »Pan mój i Bóg mój!«. Jezus zaś rzekł do niego: »Wierzysz, ponieważ Mnie ujrzałeś? Szczęśliwi ci, którzy nie zobaczyli, a uwierzyli«. Jezus dokonał jeszcze wielu innych znaków wobec swoich uczniów, których nie zapisano w tej księdze. Te natomiast spisano, abyście wierzyli, że Jezus jest Chrystusem, Synem Bożym, oraz abyście wierząc, mieli życie w Jego imię.”</span>**
>
>
>
> **Przyjmij dar Ducha**
>
> Pośród siedmiu darów Ducha Świętego, które znamy z katechizmu, nie ma daru przebaczania doznanych krzywd, a jednak pierwszym znakiem Jego obecności w życiu apostołów jest misja odpuszczania grzechów, jednania człowieka z Bogiem, z bliźnim i z sobą samym. Ten potrójny wymiar przebaczenia powinien nam przypominać przykazanie miłości, ono bowiem także realizuje się w tych trzech wymiarach. Stąd prosty wniosek, że nie ma miłości bez Ducha Świętego. Nie ma miłości i nie może być jej tam, gdzie nie ma doświadczenia przebaczenia grzechów.
>
> <span style="color: #666699;">Posyłaj mi, Panie, swego Ducha, abym mógł doświadczyć Twojego przebaczenia i ogłaszać je wszystkim ludziom.
> &nbsp;

- Dzisiejszą **Niedzielą Miłosierdzia Bożego** rozpoczyna się **81 Tydzień Miłosierdzia**. Bóg zapłać za ofiary składane dziś na tacę na potrzeby Caritas Archidiecezji Warmińskiej. Przy okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych.
- Dziś podczas Mszy Świętej o godzinie <u>11:00</u> wystąpi ze śpiewem pieśni wielkanocnych **Swojska Nutka**.
- Jutro w liturgii obchodzimy **Uroczystość Świętego Wojciecha**, głównego Patrona Polski i naszej Warmińskiej Archidiecezji.
- W czwartek rozpoczyna się maj - miesiąc poświęcony czci Matki Bożej. Zachęcam do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- W czwartek **1 maja** Msza Święta o godzinie <u>10:00</u>. Jest to jednocześnie **I czwartek** miesiąca. W tym dniu wystawienie i adoracja Najświętszego Sakramentu od godziny <u>9:00</u> do <u>10:00</u>, prowadzona przez Apostolat „Złota Róża”. W czwartek nabożeństwo majowe w ramach adoracji o godzinie <u>9:45</u>.
- W **I piątek** maja Msza Święta wraz z nabożeństwem majowym i pierwszopiątkowym o godzinie <u>17:00</u>. Odwiedziny chorych po wcześniejszym uzgodnieniu telefonicznym.
- Liturgiczna **Uroczystość Najświętszej Marii Panny Królowej Polski** wypada w sobotę, 3 maja. Msza Święta z nabożeństwem majowym o godzinie <u>10:00</u>.
- Następna, **I niedziela miesiąca**, to **niedziela adoracji Najświętszego Sakramentu**. Zmiana tajemnic różańcowych o godzinie <u>8:30</u>.
- **Próba dla dzieci przed I Komunią Świętą** we wtorek o godzinie <u>17:30</u>.
- **Intencje mszalne na najbliższy tydzień:**
  - poniedziałek: ++ z rodz. Skrzeczów, Klimków, Ramutkowskich i Ostrowskich, Franciszek Choroch (5 rocznica śmierci);
  - wtorek: + Jan Gołębiewski (30 dzień po pogrzebie);
  - środa: <u>16:00</u> + Regina (5 rocznica śmierci), Roman (4 rocznica śmierci) i Franciszek (43 rocznica śmierci); <u>17:00</u> + Stanisław, Marianna Sokal;
  - czwartek: <u>10:00</u> w intencji kapłanów i Apostolatu „Złota Róża”;
  - piątek: + Stanisława Bartosewicz;
  - sobota: <u>10:00</u> + Stanisława Bartosewicz;
  - niedziela (04.05): <u>9:00</u> + Wilhelm Schimmelpfenig (21 rocznica śmierci); <u>11:00</u> + Stanisława Bartoszewicz; <u>17:00</u> + Maria i Zenon Bednarek.
