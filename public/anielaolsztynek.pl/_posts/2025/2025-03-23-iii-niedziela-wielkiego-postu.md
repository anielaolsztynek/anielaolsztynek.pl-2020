---
title: III Niedziela Wielkiego Postu
date: 2025-03-23
---

> **<span style="color: #5D4587;">Łk 13, 1-9 </span>**
>
> **<span style="color: #5D4587;">„Do Jezusa przyszli jacyś ludzie, którzy opowiedzieli Mu o Galilejczykach, których Piłat zabił, gdy składali ofiary. On im tak powiedział: »Uważacie, że ci Galilejczycy, którzy to ucierpieli, byli większymi grzesznikami od wszystkich innych Galilejczyków? Otóż nie! Ale mówię wam, że jeśli się nie nawrócicie, wszyscy podobnie zginiecie. Czy uważacie, że tamtych osiemnastu, na których zawaliła się wieża w Siloam i zabiła ich, było większymi winowajcami niż wszyscy mieszkańcy Jeruzalem? Otóż nie! Ale mówię wam, że jeśli się nic nawrócicie, wszyscy podobnie zginiecie«. Opowiedział im taką przypowieść: »Ktoś miał w swojej winnicy drzewo figowe. Gdy przyszedł szukać na nim owocu, nic nie znalazł. Powiedział więc do ogrodnika: «Już od trzech lat przychodzę szukać owocu na tym drzewie, a nie znajduję. Wytnij je! Po co jeszcze wyjaławia ziemię?». Lecz on mu odpowiedział: «Panie, pozostaw je jeszcze na rok. Ja okopię je i obłożę nawozem. Może zaowocuje. A jeśli nie, wtedy je usuniesz».”</span>**
>
>
>
> **Cierpienie i hipokryzja**
>
> Pytanie skierowane do Jezusa jest ponadczasowe. Dlaczego człowiek cierpi? W głębi serca jesteśmy przekonani, że nieszczęście jest karą za zło. Ale Jezus nie potwierdza tej opinii, lecz wskazuje na nawrócenie jako jedyny sposób zrozumienia tego, co się dzieje, zwłaszcza jeśli dotyczy to wydarzeń trudnych do zaakceptowania. Wówczas na pytanie o sens cierpienia człowiek odnajduje odpowiedź nie na poziomie intelektu, ale przez osobistą relację z Bogiem. To tej relacji miłości i zaufania właściciel poszukuje na drzewie figowym, które nie dając owoców, staje się znakiem hipokryzji - grzechu najtrudniejszego do pokonania.
>
> <span style="color: #666699;">Panie Jezu, daj mi pragnienie codziennego szukania Ciebie, codziennego budowania więzi z Tobą, tak aby cierpienia i nieszczęścia mnie nie gorszyły, lecz przybliżały do Twej miłości.
> &nbsp;

- We wtorek - 25 marca, wypada liturgiczna **Uroczystość Zwiastowania Pańskiego**. To także Dzień Świętości Życia.
- Zachęcam i zapraszam do udziału w nabożeństwie **Drogi Krzyżowej** w piątek o godzinie <u>16:30</u>.
- **Rekolekcje wielkopostne** w naszej parafii rozpoczną się za tydzień, tradycyjnie w IV niedzielę Wielkiego Postu i będą trwały do wtorku włącznie. Rekolekcje wygłosi Ksiądz Piotr Dernowski - proboszcz parafii Świętego Franciszka z Asyżu w Olsztynie - Kortowie, duszpasterz akademicki, prowadzi też audycje w Radio Plus.
- W minionym tygodniu odszedł do wieczności nasz parafianin, śp. Piotr Schimmelpfenig, lat 58. Wieczny odpoczynek racz zmarłemu dać, Panie.
- **Spotkanie z kandydatami do bierzmowania** w piątek po Mszy Świętej.
- **Spotkanie z rodzicami przed I Komunią Świętą** za dwa tygodnie, w niedzielę 6 kwietnia po Mszy Świętej o godzinie <u>11:00</u>.
- **Próba chóru** przed Triduum Paschalnym dziś o godzinie <u>18:00</u>.
- **Intencje mszalne na bieżący tydzień:**
  - poniedziałek: + Maria i Stanisław Sierosławscy, Janina i Aleksander Grzesiuk;
  - wtorek: + Alicja i Eugeniusz Klimek, Marianna i Józef Jankowscy;
  - środa: za parafian;
  - czwartek: + Ryszard Czaplicki;
  - piątek: + Janina Palko;
  - sobota: + Grażyna Masiak;
  - niedziela (30.03.2025): <u>9:00</u> + Stanisława Madejska (15 rocznica śmierci); + Maria i Czesław Przestrzelscy; + Edmund (4 rocznica śmierci) i Krystyna Chodubscy, Karol i Barbara Staszewscy; + Irena, Tadeusz, Leszek Kowalewscy; <u>17:00</u> + Helena, Andrzej, Wiesław, Teresa Serafinowscy.




