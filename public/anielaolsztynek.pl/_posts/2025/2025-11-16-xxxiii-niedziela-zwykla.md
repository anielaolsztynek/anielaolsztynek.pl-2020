---
title: XXXIII Niedziela zwykła
date: 2025-11-16
---

> **<span style="color: #5D4587;">Łk 21, 5-19 </span>**
>
> **<span style="color: #5D4587;">„Kiedy niektórzy mówili o świątyni, że jest przyozdobiona pięknymi kamieniami i darami, Jezus powiedział: »Nastaną dni, kiedy z tego wszystkiego, czemu się przyglądacie, nie pozostanie kamień na kamieniu. Wszystko legnie w gruzach«. Zapytali Go: »Nauczycielu, kiedy to się stanie i jaki będzie znak, że to wszystko już nadchodzi?«. On zaś odpowiedział: »Uważajcie, abyście nie zostali wprowadzeni w błąd! Pojawi się bowiem wielu takich, którzy w moje imię będą mówić: «Ja jestem» oraz: «Nadchodzi czas». Nie idźcie za nimi! A kiedy usłyszycie o wojnach i rozruchach, nie trwóżcie się. To bowiem musi się najpierw wydarzyć, ale jeszcze nie zaraz będzie koniec«. I mówił do nich: »Powstanie naród przeciwko narodowi i królestwo przeciw królestwu. Będą też wielkie trzęsienia ziemi, a w różnych miejscach klęski głodu i zarazy. Pojawią się straszne zjawiska i znaki wielkie na niebie. Ale zanim to wszystko się stanie, wystąpią przeciwko wam i będą was prześladować, wydając synagogom i wtrącając do więzień. Ze względu na moje imię poprowadzą was przed królów i namiestników. Będzie to dla was okazja do dawania świadectwa. Weźcie to sobie do serca, by nie przygotowywać wcześniej swojej obrony. Ja wam dam wymowę i mądrość, której nie będzie mógł się oprzeć ani przeciwstawić żaden wasz przeciwnik. Będą was wydawać nawet rodzice i bracia, krewni i przyjaciele. A niektórych z was zabiją. Będziecie znienawidzeni przez wszystkich z powodu mojego imienia. Ale nie zginie nawet włos z waszej głowy. Dzięki swej wytrwałości zyskacie wasze życie«.”</span>**
>
>
>
> **Nie ma złego czasu**
>
> Literatura i film pełne są wizji końca świata. Jednym z czynników popychających ludzi ku sektom są przepowiednie o kataklizmach i zapewnienia, że w danej grupie, jeśli się do niej należy, będzie można się uratować. A Jezus, rysując wizję czasów ostatecznych zapewnia nas o swej mocy i ratunku. To prawda, że będą prześladowania, które przyjdą z najbardziej nieoczekiwanej strony, jak odrzucenie przez własnych rodziców. Jednak to, co jest dla nas najgroźniejsze, to nie prześladowania, katastrofy czy fałszywi prorocy, ale utrata ufności w miłość i opiekę Boga. I nie jest to niebezpieczeństwo tylko czasów ostatecznych, ale zagraża nam ono w każdej epoce.
>
> <span style="color: #666699;">Panie Jezu, ucz mnie wykorzystywać każdy czas, każdą okoliczność do dawania świadectwa o Tobie i daj mi ufność w Twoją obecność, kiedy współczesny świat wzbudza tyle niepokojów.
> &nbsp;

- Dziś **Światowy Dzień Ubogich**. Po Mszy Świętej będą zbierane ofiary na potrzeby Caritas Archidiecezji Warmińskiej.
- W następną niedzielę zakończenie roku kościelnego (liturgicznego) **Uroczystością Chrystusa Króla Wszechświata**. Po Mszy Świętej o godzinie <u>9:00</u> będzie wystawienie Najświętszego Sakramentu, Litania do Jezusa Chrystusa Króla Wszechświata i akt poświęcenia Jezusowi Chrystusowi Królowi Wszechświata.
- Natomiast na początku Mszy Świętej o godzinie <u>11:00</u> wprowadzenie kandydatów w posługę ministranta.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego "Hosianum" w Olsztynie**.
- Jutro Msza Święta o godzinie <u>8:00</u>.
- **Intencje mszalne na najbliższy tydzień:**
  - poniedziałek: Msza Święta zbiorowa za zmarłych;
  - wtorek: Msza Święta zbiorowa za zmarłych;
  - środa: + Krystyna Popielarska; Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych;
  - sobota: + Sławomir Jędruszewski (w rocznicę śmierci); Msza Święta zbiorowa za zmarłych;
  - niedziela (23.11): <u>9:00</u> + Bożena Kaszuba (9 rocznica śmierci), Władysława i Józef Grabowscy i Jan Przechodzki; <u>11:00</u> w intencji Katarzyny (50 rocznica urodzin) i Macieja (53 rocznica urodzin); + Alina Mrozowska; <u>17:00</u> + Krystyna, Kazimierz i Tomasz Wilczewscy.


