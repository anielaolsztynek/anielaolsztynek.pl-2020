---
title: Wniebowstąpienie Pańskie
date: 2025-06-01
---

> **<span style="color: #5D4587;">Łk 24, 46-53 </span>**
>
> **<span style="color: #5D4587;">„Jezus powiedział do swoich uczniów: »Tak jest napisane: Chrystus będzie cierpiał, a trzeciego dnia zmartwychwstanie i w Jego imię zostanie ogłoszone nawrócenie na odpuszczenie grzechów wszystkim narodom, rozpoczynając od Jeruzalem. Wy jesteście świadkami tych rzeczy. Oto ja zsyłam na was obietnicę mojego Ojca. Pozostańcie w mieście, dopóki nie zostaniecie napełnieni mocą z wysoka«. Potem poprowadził ich za miasto w kierunku Betanii. Podniósł ręce i błogosławił ich. A podczas błogosławieństwa oddalił się od nich i został uniesiony do nieba. Oni zaś oddali Mu hołd i z wielką radością wrócili do Jeruzalem. Przebywali ciągle w świątyni i wielbili Boga.”</span>**
>
>
>
> **Jesteśmy powołani na świadków**
>
> Wniebowstąpienie nie jest odejściem Chrystusa z tego świata, ale w swej istocie ukazuje, że Jezus zostaje z nami i jest zawsze obecny tam, gdzie jest głoszone wezwanie do nawrócenia i gdzie obwieszczane jest odpuszczenie grzechów. Każdy z nas jest zaproszony do uczestniczenia w tej misji. Wszystkim nam Bóg posyła Ducha Świętego, byśmy mogli świadczyć o ukrzyżowanym i zmartwychwstałym Jezusie. A świadek to przede wszystkim ten, który jest pewien tego, co mówi. Jezus powołuje każdego z nas na świadka miłości Boga.
>
> <span style="color: #666699;">Panie Jezu, wstępując do nieba, nie przestajesz być obecny pośród nas. Daj mi oczy dostrzegające Ciebie, daj mi serce pełne miłości do Ciebie, daj mi Ducha Świętego, bym całym moim życiem głosił Dobrą Nowinę.
> &nbsp;

- Dziś **pierwsza niedziela miesiąca** - niedziela adoracji Najświętszego Sakramentu.
- Z okazji **Dnia Dziecka** wszystkim dzieciom życzę pięknego dzieciństwa, wiele radości, uśmiechów i zdrowia oraz wytrwałości w nauce i Bożego błogosławieństwa.
- W tym tygodniu wypada **I czwartek, I piątek i I sobota** czerwca. W **I czwartek** wystawienie i adoracja Najświętszego Sakramentu w godz. <u>16:00</u> - <u>17:00</u> prowadzona przez Apostolat „Złota Róża”. W **I piątek** przed południem odwiedziny chorych z posługą sakramentalną.
- W piątek Msza Święta połączona ze ślubem o godzinie <u>16:00</u>. Msza Święta pierwszopiątkowa o godzinie <u>17:30</u>.
- Przez cały czerwiec codziennie pod koniec Mszy Świętej odmawiamy **litanię do Najświętszego Serca Pana Jezusa**.
- W następną niedzielę obchodzimy **uroczystość Zesłania Ducha Świętego**. Przed tą uroczystością codziennie odmawiamy Nowennę do Ducha Świętego.
- Jutro - w poniedziałek - **wydawanie żywności** o godzinie <u>14:00</u>.
- W minionym tygodniu odeszła do wieczności nasza parafianka, śp. Alicja Popielewska, lat 93. Wieczny odpoczynek racz zmarłej dać, Panie.
- Została ogłoszona **dodatkowa rekrutacja do szkoły muzycznej**, która odbędzie się w dniu 05.06.2025 o godzinie <u>16:30</u> w Szkole Podstawowej przy ulicy Górnej 5.
- **Intencje mszalne na najbliższy tydzień:**
  - poniedziałek: w intencji Anny i Cezarego z okazji 8 rocznicy ślubu;
  - wtorek: + Alojzy Chorzelewski (15 rocznica śmierci);
  - środa: + Helena Grażyna Zakrzewska (15 rocznica śmierci);
  - czwartek: <u>8:00</u> + Edward (9 rocznica śmierci); <u>17:00</u> w intencji kapłanów i Apostolatu „Złota Róża”;
  - piątek: <u>16:00</u> w intencji Nowożeńców; <u>17:30</u> w intencji Ignacego w rocznicę chrztu;
  - sobota: + Magdalena Nyga (8 rocznica śmierci);
  - niedziela (08.06): <u>9:00</u> + Hieronim Bukowski (35  rocznica śmierci); <u>11:00</u> + Marianna Orzech (8 rocznica śmierci), Jan i Jerzy Orzech; <u>17:00</u> + Krystyna (4 rocznica śmierci) i Stefan Stawiccy.


