---
title: XVII Niedziela zwykła
date: 2025-07-27
---

> **<span style="color: #5D4587;">Łk 11, 1-13 </span>**
>
> **<span style="color: #5D4587;">„Jezus modlił się w pewnym miejscu. Kiedy skończył, jeden z Jego uczniów poprosił Go: »Panie, naucz nas modlić się, jak Jan nauczył swoich uczniów«. Wtedy powiedział im: »Gdy się modlicie, mówcie: Ojcze, niech będzie uświęcone Twoje imię. Niech przyjdzie Twoje królestwo. Chleba naszego powszedniego dawaj nam każdego dnia. I odpuść nam nasze grzechy, gdyż i my darujemy każdemu, kto wobec nas zawinił. I nie dopuszczaj do nas pokusy«. Potem powiedział do nich: »Ktoś z was, mając przyjaciela, pójdzie do niego o północy z prośbą: «Przyjacielu, pożycz mi trzy chleby, bo właśnie mój przyjaciel, będąc w drodze, przybył do mnie, a nie mam mu co podać». A on ze środka odpowie: «Nie sprawiaj mi kłopotu. Drzwi są już zamknięte, a moje dzieci i ja jesteśmy już w łóżku. Nie mogę wstać, żeby ci podać». Mówię wam: Jeśli nawet nie wstanie i nie da mu, dlatego że jest jego przyjacielem, to wstanie z powodu jego natręctwa i da mu, ile potrzebuje. I Ja wam mówię: Proście, a otrzymacie; szukajcie, a znajdziecie; pukajcie, a otworzą wam. Każdy bowiem, kto prosi, otrzymuje; kto szuka, znajduje; a temu, kto puka, będzie otwarte. Czy jest wśród was taki ojciec, który, gdy go syn poprosi o rybę, zamiast ryby poda mu węża? Albo gdy poprosi go o jajko, czy poda mu skorpiona? Jeśli więc wy, chociaż źli jesteście, umiecie dawać dobre dary swoim dzieciom, to tym bardziej Ojciec z nieba da Ducha Świętego tym, którzy Go proszą«.”</span>**
>
>
>
> **Najważniejszy sens modlitwy**
>
> Prosząc o chleb powszedni czy o siły w przeciwstawianiu się pokusom, łatwo zapominamy, że najważniejszym z darów, którego Bóg pragnie nam udzielać, jest Duch Święty. Dzięki Niemu możemy wierzyć i żyć miłością Boga. To On prowadzi nas do jedności z Ojcem i Synem, uzdalnia do składania świadectwa naszej wiary.
>
> <span style="color: #666699;">W obliczu ogromu potrzeb tego świata, głodu, chorób, smutków i agresji, daj mi wiarę, Panie, że najpotrzebniejszym darem jest Duch Święty.
> &nbsp;

- Dziś z okazji **święta Świętego Krzysztofa**, patrona podróżnych i kierowców, po Mszach Świętych odbędzie się poświęcenie pojazdów. Przy tej okazji będą zbierane dobrowolne ofiary na misje, na zakup środków transportu.
- W czwartek - 31 lipca - wyrusza z Gietrzwałdu **42 Piesza Pielgrzymka Warmińska na Jasną Górę**.
- W tym tygodniu wypada **I piątek i I sobota sierpnia**.
- W piątek przed południem odwiedziny chorych z posługą sakramentalną.
- Następna - **I niedziela miesiąca** - to niedziela adoracji Najświętszego Sakramentu na koniec Mszy Świętych o godzinie <u>9:00</u> i <u>11:00</u>. Zmiana tajemnic różańcowych o godzinie <u>8:30</u>.
- W minionym tygodniu odeszła do wieczności nasza prafianka śp. Genowefa Fokow - lat 84. Wieczny odpoczynek racz zmarłej dać, Panie.
- Powstała **inicjatywa budowy pomnika Świętego Piotra**, który jest patronem naszego miasta nieprzerwanie od 1359 roku. Na prośbę Komitetu Budowy Pomnika Świętego Piotra rozprowadzane będą cegiełki w naszej parafii w dniu 10 sierpnia (za dwa tygodnie), po Mszach Świętych. Plakat w gablocie.
- **Intencje mszalne na najbliższy tydzień:**
  - poniedziałek: dziękczynna za otrzymane łaski i z prośbą o zdrowie i błogosławieństwo Boże dla całej rodziny;
  - wtorek: w intencji Anny Kluczek z okazji imienin;
  - środa: + Ryszard Czaplicki;
  - czwartek: + Roman Koralewski;
  - piątek: + Alicja Popielewska;
  - sobota: + Teresa Serafinowska (17 rocznica śmierci);
  - niedziela (03.08): <u>9:00</u> w intencji Marioli i Marka w 40 rocznicę ślubu; <u>11:00</u> + Franciszek Piłat (21 rocznica śmierci); <u>17:00</u> o Boże błogosławieństwo i pomyślność w funkcjonowaniu nowego gabinetu.


