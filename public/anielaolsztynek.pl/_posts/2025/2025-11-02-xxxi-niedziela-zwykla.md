---
title: XXXI Niedziela zwykła – Wspomnienie Wszystkich Wiernych Zmarłych
date: 2025-11-02
---

> **<span style="color: #5D4587;">J 14, 1-6 </span>**
>
> **<span style="color: #5D4587;">„Jezus powiedział do swoich uczniów: »Nie pozwólcie, aby wasze serca były wstrząśnięte. Wierzycie w Boga i we Mnie wierzcie. W domu mego Ojca jest wiele mieszkań; gdyby tak nie było, to bym wam powiedział. Teraz idę tam, aby przygotować wam miejsce. A jeśli pójdę i przygotuję wam miejsce, to znowu powrócę i zabiorę was do siebie, abyście byli tam, gdzie Ja jestem. A znacie drogę tam, dokąd idę«. Na co rzekł Tomasz: »Panie, nie wiemy dokąd idziesz. Jak więc możemy znać drogę?«. Jezus mu odpowiedział: »Ja jestem drogą i prawdą, i życiem. Nikt nie przychodzi do Ojca, jak tylko przeze Mnie«.”</span>**
>
>
>
> **Nie ma Żywego wśród umarłych**
>
> Wspominamy zmarłych, ale nie po to, aby się smucić. Nawet jeśli mamy poczucie, że ci, którzy już od nas odeszli, nie mieli czasu naprawić wszystkich swoich błędów, to nasza modlitwa i nasze gesty przebaczenia sięgają poza grób. A jeśli mamy poczucie, że to my nie zdążyliśmy wyrazić naszej miłości, pojednać się, naprawić krzywd, to Kościół zaprasza nas z ufnością do modlitwy. Źródłem tego nie jest uwarunkowana jakoś psychologicznie odwaga mówienia o śmierci, ale Jezus Zmartwychwstały. On żyje i wprowadza nas do życia wiecznego. Dzisiejsze wizyty na cmentarzu są doskonałą katechezą o śmierci oraz o życiu. I to w takiej kolejności, a nie odwrotnie.
>
> <span style="color: #666699;">Panie Jezu, który otworzysz nasze groby w dniu sądu ostatecznego, daj nam już dziś żywe doświadczenie pokoju i nadziei w obliczu śmierci. Daj nam gorliwość w modlitwie za tych, którzy na pewien czas odeszli od nas.
> &nbsp;

- Dziś **I niedziela miesiąca** – niedziela adoracji Najświętszego Sakramentu.
- Dzisiejszym **Dniem Zadusznym** rozpoczyna się **Tydzień Modlitw za Zmarłych** – do 8 listopada włącznie.
- Od jutra do soboty będzie odprawiane **nabożeństwo za zmarłych – tzw. wypominki** – o godzinie <u>16:30</u>. Natomiast przez cały listopad będzie odprawiana **Msza Święta zbiorowa** za tych zmarłych z naszych rodzin, których imiona wypisaliśmy na kartkach.
- W tych dniach możemy uzyskać **odpust za zmarłych**, każdego dnia za jedną konkretną osobę zmarłą. Aby zyskać odpust zupełny, w tym okresie konieczne jest pobożne odwiedzenie cmentarza i odmówienie modlitwy za zmarłych. Dodatkowo wierni muszą:
  - pozostawać w stanie łaski uświęcającej i przyjąć Komunię Świętą,
  - odmówić modlitwy: Ojcze Nasz i Wierzę w Boga,
  - pomodlić się w intencjach Ojca Świętego.
- W tym tygodniu wypada **I czwartek** i **I piątek** listopada. W I czwartek wystawienie i adoracja Najświętszego Sakramentu od godziny <u>16:00</u> do <u>16:30</u>. W I piątek odwiedziny chorych z posługą sakramentalną przed południem. Nabożeństwo pierwszopiątkowe po Mszy Świętej.
- W następną niedzielę obchodzimy **Dzień Solidarności z Kościołem Prześladowanym**. Po Mszy Świętej będą zbierane ofiary jako pomoc naszym siostrom i braciom w potrzebie.
- **Intencje mszalne na najbliższy tydzień:**
  - poniedziałek: Msza Święta zbiorowa za zmarłych;
  - wtorek: Msza Święta zbiorowa za zmarłych;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych;
  - sobota: Msza Święta zbiorowa za zmarłych;
  - niedziela (09.11): <u>9:00</u> + Bogdan Sira (7 rocznica śmierci); <u>11:00</u> + Krystyna Chodubska (9 rocznica śmierci), Edmund Chodubski i Barbara i Karol Staszewscy; <u>17:00</u> + Regina (5 rocznica śmierci), Franciszek (43 rocznica śmierci) Zielińscy i Roman Oleszczuk (4 rocznica śmierci).
