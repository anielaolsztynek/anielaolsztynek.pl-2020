---
title: IV Niedziela Wielkiego Postu
date: 2025-03-30
---

> **<span style="color: #5D4587;">Łk 15, 1-3. 11-32 </span>**
>
> **<span style="color: #5D4587;">„Schodzili się do Jezusa wszyscy celnicy i grzesznicy, aby Go słuchać. Faryzeusze jednak i nauczyciele Pisma szemrali: »On przyjmuje grzeszników i jada z nimi«. Opowiedział im wtedy tę przypowieść: »Pewien człowiek miał dwóch synów. Młodszy z nich rzekł do ojcа: «Ојcze, daj mi część majątku, która mi przypada». Wtedy on rozdzielił między nich majątek. Niedługo potem młodszy syn zabrał wszystko i wyjechał do dalekiego kraju. Tam roztrwonił swój majątek, żyjąc rozrzutnie. Kiedy wszystko wydał, nastał w tym kraju wielki głód i również on zaczął cierpieć niedostatek. Poszedł więc i zatrudnił się u jednego z mieszkańców tego kraju, a on posłał go na swoje pola, żeby pasł świnie. Pragnął najeść się strąkami, którymi karmiły się świnie, ale i tego nikt mu nie dawał. Zastanowił się nad sobą i stwierdził: «Tylu najemników mojego ojca ma pod dostatkiem chleba, a ja ginę tu z głodu. Wstanę i pójdę do mojego ojca i powiem mu: Ojcze, zgrzeszyłem przeciwko niebu i względem ciebie. Już nie jestem godny nazywać się twoim synem. Uczyń mnie choćby jednym z twoich najemników». Wstał więc i poszedł do swojego ojca. A kiedy jeszcze był daleko, zobaczył go ojciec i ulitował się. Pobiegł, rzucił mu się na szyję i ucałował go. Syn mu powiedział: «Ojcze, zgrzeszyłem przeciwko niebu i względem ciebie. Już nie jestem godny nazywać się twoim synem». Wtedy ojciec powiedział do swoich sług: «Szybko przynieście najlepszą szatę i ubierzcie go. Włóżcie mu pierścień na rękę i sandały na nogi. Przyprowadźcie tłuste cielę i zabijcie je. Będziemy jeść i bawić się, bo ten mój syn był umarły, a znów ożył, zaginął, a odnalazł się». I zaczęli się bawić. Tymczasem jego starszy syn był na polu. Gdy wracał i był już blisko domu, usłyszał muzykę i tańce. Przywołał jednego ze sług i pytał go, co się wydarzyło. On mu odpowiedział: «Twój brat wrócił i ojciec zabił tłuste cielę, bo odzyskał go zdrowego». Wtedy rozgniewał się i nie chciał wejść. Wyszedł więc ojciec i zachęcał go do wejścia. Lecz on powiedział do ojca: «Tyle lat ci służę i nigdy nie przekroczyłem twego polecenia, ale ty nigdy nie dałeś mi nawet koźlęcia, abym się mógł zabawić z przyjaciółmi. A gdy wrócił ten twój syn, który roztrwonił twój majątek z nierządnicami, zabiłeś dla niego tłuste cielę». On mu odpowiedział: «Dziecko, ty zawsze jesteś ze mną i wszystko, co moje, należy do ciebie. Przecież trzeba się bawić i radować, bo ten twój brat był umarły, a ożył, zaginął, a odnalazł się».”</span>**
>
>
>
> **Co powiedzieć grzesznikowi?**
>
> Z niezwykłą łatwością, a czasami i z niemałą satysfakcją potępiamy naszych bliźnich za ich słabości, błędy czy ewidentne grzechy. Natomiast Jezus w obliczu grzeszników mówi o uwiedzeniu przez zło, egoizm czy chęć życia po swojemu. A człowiek uwiedziony przede wszystkim musi otworzyć oczy, zobaczyć prawdę o swej sytuacji, aby dostrzec drogi ratunku. Dlatego przypowieść o miłosiernym ojcu nie tylko ukazuje prawdziwe oblicze Boga, ale jest także zaproszeniem dla każdego z nas, aby zagubionym i uwiedzionym przez grzech ukazywać Boże miłosierdzie i by wszystkich grzeszników wzywać do powrotu do Ojca.
>
> <span style="color: #666699;">Panie Jezu, tak często odchodzę z domu Ojca, poszukując szczęścia i miłości tam, gdzie nie da się ich znaleźć. Ocal we mnie pragnienie powracania w ramiona Miłosiernego.
> &nbsp;

- **Rekolekcje wielkopostne** w naszej parafii, które dziś się rozpoczęły, będą trwały do wtorku włącznie, w <u>poniedziałek i we wtorek</u> Msza Święta z nauką rekolekcyjną o godz. <u>10:00</u> i <u>17:30</u>. Spowiedź Święta przed Mszą i w czasie Mszy Świętej.
- **Próba chóru** dziś o godzinie <u>18:00</u>.
- W środę – 2 kwietnia – wypada **20 rocznica śmierci Świętego Jana Pawła II Papieża**. W tym dniu z inicjatywy Apostolatu „Złota Róża” będzie wystawienie i adoracja Najświętszego Sakramentu w godzinach <u>21:00</u> - <u>22:00</u>. Adorację rozpoczniemy Apelem Jasnogórskim i będziemy przeżywać ją w duchu wdzięczności za dar pontyfikatu Papieża Polaka i naszego orędownika w niebie, Świętego Jana Pawła II. Serdecznie zapraszamy wszystkich chętnych.
- W tym tygodniu wypada **I czwartek**, **I piątek** i **I sobota** kwietnia. W I czwartek wystawienie i adoracja Najświętszego Sakramentu od godziny <u>16:00</u>, prowadzona przez Apostolat „Złota Róża”. W I piątek przed południem odwiedziny chorych z posługą sakramentalną. Po Mszy Świętej o godzinie <u>17:00</u> nabożeństwo pierwszopiątkowe. W I sobotę po Mszy Świętej nabożeństwo do Niepokalanego Serca Maryi.
- Następna, **I niedziela miesiąca**, to niedziela Adoracji Najświętszego Sakramentu. Zmiana tajemnic różańcowych również w następną niedzielę o godzinie <u>8:30</u>, a o godzinie <u>8:45</u> Gorzkie Żale.
- Serdecznie zapraszam też do udziału w nabożeństwie **Drogi Krzyżowej** w piątek o godzinie <u>16:30</u>.
- W narodowym sanktuarium Świętego Józefa w Kaliszu odbędzie się **Triduum Różańcowe** w dniach 4-6 kwietnia 2025 roku. Informacje w gablocie.
- **Spotkanie z rodzicami przed I Komunią Świętą** w następną niedzielę po Mszy świętej o godzinie <u>11:00</u>.
- **Rozpoczęła się rekrutacja do Samorządowej Szkoły Muzycznej I stopnia** w Dywitach z filią w Olsztynku. Zapraszamy do bezpłatnej nauki dzieci i młodzież w wieku 6-16 lat. Termin przesłuchania kwalifikacyjnego to 5 kwietnia (sobota). Plakat informacyjny w gablocie i ulotki na półce z prasą.
- **Intencje mszalne na najbliższy tydzień:**
  - poniedziałek: <u>17:30</u> + Jan Bondaruk (2 rocznica śmierci) i Stefania Bondaruk;
  - wtorek: <u>10:00</u> dziękczynienie Maryi za opiekę nad narodem polskim i prowadzenie nas do Jej Syna; <u>17:30</u> + Roman Koralewski;
  - środa: + Alina Mrozowska;
  - czwartek: w intencji kapłanów i Apostolatu „Złota Róża”;
  - piątek: + Adam Wyszkowski;
  - sobota: + Marianna, Aleksander, Andrzej Wierzbiccy;
  - niedziela (06.04): <u>9:00</u> + Edward, Tadeusz, Eugenia; <u>11:00</u> + Władysława Olszewska (12 rocznica śmierci), Jan i Jadwiga Sendwiccy, Stanisław i Adela Zakrzewscy; <u>17:00</u> + Regina Zielińska (9 rocznica śmierci), Stanisław i Jan Zielińscy.
