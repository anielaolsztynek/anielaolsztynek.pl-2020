---
title: XXIX Niedziela zwykła
date: 2025-10-19
---

> **<span style="color: #5D4587;">Łk 18, 1-8 </span>**
>
> **<span style="color: #5D4587;">„Jezus powiedział swoim uczniom przypowieść o tym, że zawsze powinni się modlić i nie zniechęcać się: »W pewnym mieście był sędzia, który nie bał się Boga i nie szanował ludzi. W tym mieście mieszkała też wdowa, która stale przychodziła do niego z prośbą: «Obroń mnie przed moim przeciwnikiem». Przez pewien czas nie chciał, ale potem pomyślał sobie: «Chociaż Boga się nie boję ani nie szanuję ludzi, to uczynię zadość sprawiedliwości, ponieważ naprzykrza mi się ta wdowa. Niech w końcu przestanie przychodzić i mnie zadręczać»«. Pan powiedział: »Posłuchajcie, co mówi ten niesprawiedliwy sędzia! Bóg natomiast, czy nie weźmie w obronę swoich wybranych, którzy wołają do Niego dniem i nocą? Czyż będzie zwlekał w ich sprawie? Mówię wam, że szybko uczyni zadość sprawiedliwości. Czy jednak Syn Człowieczy znajdzie wiarę na ziemi, gdy przyjdzie?«.”</span>**
>
>
>
> **Modlić się bez zniechęcenia**
>
> Niesprawiedliwy sędzia i Bóg. Cóż za zestawienie? Ale jeśli mamy odwagę zajrzeć w mroczne głębiny naszego serca, czyż nie zobaczymy tam oburzenia z powodu cierpienia, zwłaszcza cierpienia niewinnych, bezbronnych? Czy śmierć z głodu niemowląt w krajach afrykańskich nie rodziła złości na niesprawiedliwość świata? Czy nie rodziła pytań o to jak Bóg może na to pozwolić? Z powodu Holocaustu powiedziano nawet, że „Boga nie ma". Jednak Bóg nie boi się naszych oskarżeń o niesprawiedliwość, zależy mu tylko abyśmy wytrwali w wierze i byli ufni w wołaniu.
>
> <span style="color: #666699;">Panie Jezu, nie pozwól, aby słabość i wątpliwości ogarniały moje serce, ale daj mi wytrwałość na modlitwie, odsuwaj ode mnie zniechęcenie.
> &nbsp;

- Bóg zapłać za ofiary składane dziś na tacę, przeznaczone na misje.
- Zapraszam do wspólnej modlitwy różańcowej do końca października.
- W środę - 22 października – wypada liturgiczne **święto Świętego Jana Pawła II – papieża**.
- Kartki na wypominki i na Mszę Świętą zbiorową za zmarłych są wyłożone na półce z prasą.
- Z inicjatywy członków III Zakonu Świętego Franciszka, zwanych tercjarzami (tercjarką była nasza patronka Błogosławiona Aniela Salawa), wysłuchamy dzisiaj świadectwa na temat tej formacji ludzi świeckich, pragnących realizować ideały życia franciszkańskiego.
- **Intencje mszalne na najbliższy tydzień:**
  - poniedziałek: + Zofia Chojnacka (25 rocznica śmierci) i Zygmunt Chojnacki;
  - wtorek: Tadeusz Piątosa (1 rocznica śmierci);
  - środa: + Stanisława Dąbrowska;
  - czwartek: + Genowefa Fokow;
  - piątek: w intencji Marcina z okazji 50 rocznicy urodzin;
  - sobota: + Stanisława Dąbrowska (od Miry z mężem Piotrem i dziećmi z rodzinami);
  - niedziela (26.10): <u>9:00</u> + Rajmund Kuligowski (5 rocznica śmierci); <u>11:00</u> + Alina Mrozowska; <u>17:00</u> + Anna i Stanisław Magierscy.


