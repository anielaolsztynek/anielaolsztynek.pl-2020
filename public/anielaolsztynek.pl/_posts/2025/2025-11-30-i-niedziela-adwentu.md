---
title: I Niedziela Adwentu
date: 2025-11-30
---

> **<span style="color: #5D4587;">Mt 24, 37-44 </span>**
>
> **<span style="color: #5D4587;">„Jezus powiedział do swoich uczniów: »Z przybyciem Syna Człowieczego będzie podobnie, jak było za dni Noego. W tamtych dniach przed potopem jedli i pili oraz żenili się i były wydawane za mąż aż do dnia, w którym Noe wszedł do arki. I nie spostrzegli się, kiedy przyszedł potop i wszystkich pochłonął. Tak również będzie, gdy przyjdzie Syn Człowieczy. Wówczas dwóch będzie na roli: jeden będzie zabrany, drugi pozostawiony. Dwie będą mleć na żarnach: jedna będzie wzięta, a druga pozostawiona. Dlatego czuwajcie, bo nie wiecie, którego dnia przyjdzie wasz Pan! Zważcie na to, że gdyby gospodarz wiedział, o jakiej porze nocy przyjdzie złodziej, na pewno by czuwał i nie pozwoliłby mu włamać się do swego domu. Dlatego też i wy bądźcie gotowi, bo w chwili, kiedy się nie spodziewacie, Syn Człowieczy przyjdzie«.”</span>**
>
>
>
> **„Czuwajcie!"**
>
> Oczekiwanie na przyjście Jezusa nie jest porzucaniem czy też lekceważeniem obowiązków dnia codziennego na rzecz wydarzeń przyszłych, których daty nie znamy. Wręcz przeciwnie. Ten, kto oczekuje na przyjście Jezusa, zaczyna żyć pełnią dnia dzisiejszego, bowiem najistotniejszym wymiarem Jezusowego „czuwajcie!" jest pełnienie woli Boga. Kto czuwa, nie odkłada na jutro konieczności pojednania się z bratem ani nie zaniedbuje natchnień Ducha Świętego, aby praktykować miłosierdzie wobec ubogich, ale żyje pełnią swych charyzmatów i talentów, zabiegając z całego serca, by już dziś Chrystus był obecny w jego myślach, słowach, czynach i pragnieniach.
>
> <span style="color: #666699;">Wzywając mnie do czuwania, chcesz, Panie, abym z największą gorliwością żył pełnią darów, których mi udzieliłeś na chrzcie i których nieustannie mi udzielasz. Chcesz, abym już dziś dostrzegał Twą obecność w świecie i w moim życiu.
> &nbsp;

- Dziś rozpoczął się **Adwent**, który jest czasem radosnego oczekiwania na Boże Narodzenie. Niech to będzie dla nas czas religijnej refleksji, modlitwy i przygotowania na przyjście Pana.
- Naszemu przygotowaniu do nadchodzących Świąt mają pomóc **rekolekcje adwentowe** – poprzez Słowo Boże, Sakrament Pokuty i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, a więc za tydzień. Wygłosi je Ksiądz Karol Jasiński, profesor, pracownik naukowy Wydziału Teologii UWM.
- W następną niedzielę o godzinie <u>11:00</u> będzie odprawiona Msza Święta w intencji pszczelarzy z Rejonowego Koła Pszczelarzy w Olsztynku, z okazji wspomnienia Świętego Ambrożego, patrona pszczelarzy.
- Również w następną niedzielę, po Mszach Świętych będą zbierane ofiary na **Fundusz Pomocy Kościołowi na Wschodzie**.
- Serdecznie zapraszam do udziału w Adwencie w **Mszach Świętych roratnich o Najświętszej Marii Pannie**, które będą w tym tygodniu we wtorek i środę, we wtorek o godzinie <u>8:00</u>, w środę o godzinie <u>17:00</u>. Wszystkie dzieci, a w szczególności dzieci pierwszokomunijne oraz młodzież przed bierzmowaniem zapraszam w środę. Dzieci zachęcam do wykonania lampionów. Po Mszy Świętej roratniej w środę odbędzie się konkurs lampionów wykonanych własnoręcznie.
- W poniedziałek obchodzimy w liturgii **Uroczystość Świętego Andrzeja Apostoła** – głównego Patrona Archidiecezji Warmińskiej (przeniesiona z dzisiejszego dnia z uwagi na niedzielę Adwentu).
- Można już nabywać w zakrystii **świece Caritas** na stół wigilijny w cenie 10 złotych.
- W tym tygodniu wypada **I czwartek, I piątek** i **I sobota** grudnia. W I czwartek wystawienie i adoracja Najświętszego Sakramentu w godz. <u>16:00</u> - <u>17:00</u>, prowadzona przez Apostolat „Złota Róża”. W I piątek odwiedziny chorych z posługą sakramentalną. W I sobotę pod koniec Mszy Świętej odmawiamy nabożeństwo do Niepokalanego Serca Najświętszej Marii Panny.
- Podobnie jak w latach ubiegłych, będą organizowane paczki – z myślą przede wszystkim o osobach starszych, samotnych i chorych. Każdy może włączyć się w to dzieło poprzez napełnienie siatki charytatywnej. Takie siatki będą rozdawane po Mszy Świętej. Napełniamy je w domu artykułami spożywczymi i chemicznymi i przynosimy z powrotem do zakrystii lub na plebanię do 14 grudnia.
- **Intencje mszalne na najbliższy tydzień:**
  - poniedziałek: w intencji Anatola z okazji imienin i urodzin; <u>17:45</u> + Janina Gruszkiewicz (6 rocznica śmierci);
  - wtorek: <u>8:00</u> ++ z rodz. Czyczyn, Gosk, Korab, Pobudkowskich, Roman, Szczepańskich, Baranowskich;
  - środa: + Janina Palko (1 rocznica śmierci);
  - czwartek: w intencji kapłanów i Apostolatu Złota Róża;
  - piątek: + Teresa, Jerzy, Mirosław Bębenek, Bogdan Infulecki;
  - sobota: + Ryszard Wierszewski;
  - niedziela (07.12): <u>9:00</u> 1. Józef Radziewicz (28 rocznica śmierci); 2. + Józef Żuchowski (30 rocznica śmierci); <u>11:00</u> 1. w intencji pszczelarzy z RKP; 2. Henryk Gronkiewicz (23 rocznica śmierci); 3. + Kazimierz Stefanowicz (6 rocznica śmierci); <u>17:00</u> + Irena i Tadeusz (10 rocznica śmierci) i ++ z rodz. Fijałkowskich, Borowik i Nowak.

