---
title: XIV Niedziela zwykła
date: 2025-07-06
---

> **<span style="color: #5D4587;">Łk 10, 1-12. 17-20 </span>**
>
> **<span style="color: #5D4587;">„Potem Pan wyznaczył innych siedemdziesięciu dwóch i wysłał ich po dwóch przed sobą do każdego miasta i miejscowości, dokąd sam zamierzał się udać. Mówił do nich: »Żniwo jest wprawdzie wielkie, ale mało robotników. Proście więc Pana żniwa, aby wysłał robotników na swoje żniwo. Idźcie! Posyłam was jak jagnięta między wilki. Nie noście sakiewki ani torby podróżnej, ani sandałów i nikogo w drodze nie pozdrawiajcie. Kiedy wejdziecie do jakiegoś domu, najpierw mówcie: «Pokój temu domowi». Jeśli jest tam człowiek godny pokoju, spocznie na nim wasz pokój; a jeśli nie, wróci do was. W tym samym domu zostańcie, jedząc i pijąc, co mają. Bo kto pracuje, ma prawo do zapłaty. Nie przenoście się z domu do domu. A gdy wejdziecie do jakiegoś miasta i przyjmą was, jedzcie to, co wam podadzą. Uzdrawiajcie tam chorych i mówcie im: «Nadchodzi już do was królestwo Boże». Gdy wejdziecie do jakiegoś miasta i nie przyjmą was, wychodząc na jego ulice, powiedzcie: «Strząsamy wam nawet proch z waszego miasta, który nam przylgnął do nóg. Wiedzcie jednak, że nadchodzi już królestwo Boże». Mówię wam, że w owym dniu lżej będzie Sodomie niż temu miastu«. Siedemdziesięciu dwóch powróciło, mówiąc z radością: »Panie, na Twoje imię nawet demony nam się poddają«. Wtedy powiedział do nich: »Widziałem szatana spadającego z nieba jak błyskawica. Dałem wam władzę stąpania po wężach i skorpionach, i po całej potędze nieprzyjaciela. Nic wam nie zaszkodzi. Lecz nie cieszcie się z tego, że duchy się wam poddają, ale cieszcie się raczej z tego, że wasze imiona są zapisane w niebie«.”</span>**
>
>
>
> **Wybrani, aby głosić**
>
> Dobrze przyjęci czy też odrzuceni uczniowie mają z mocą głosić nadejście królestwa Bożego. Misja ma być pozbawiona nawet pozorów szukania wygody czy dobrego przyjęcia („nie przenoście się z domu do domu") oraz jakiejkolwiek interesowności („strząsamy wam nawet proch z waszego miasta"). Największą radością dla uczniów nie jest spektakularna moc nad złymi duchami, ale posiadanie natury dzieci Bożych. Misjonarze niosą Boży pokój, który rodzi się z przebaczenia, z wyrzeczenia się jakiejkolwiek przemocy („jak jagnięta między wilki"), a zakaz zabierania na wyprawę misyjną jakichkolwiek zabezpieczeń uczy składania całej ufności w Bogu.
>
> <span style="color: #666699;">Panie, pośród świata, który pogrążony jest w szukaniu przyjemności, ufa mocy bogactwa, prowokuje wojny, uczyń ze mnie Twego misjonarza i poślij tam, gdzie Ty chcesz, abym niósł Twój pokój.
> &nbsp;

- Dziś I niedziela miesiąca - niedziela **adoracji Najświętszego Sakramentu**.
- Jutro wypada 29 rocznica pierwszej Mszy Świętej odprawionej w kaplicy.
- W piątek – 11 lipca – wypada w liturgii święto **Świętego Benedykta**, patrona Europy.
- We tym tygodniu zachęcamy do modlitwy **w intencji pomordowanych na Wołyniu, w 82 rocznicę tych tragicznych wydarzeń**.
- W sobotę wspominamy w liturgii **Świętego Brunona Bonifacego z Kwerfurtu**, biskupa i męczennika, patrona Archidiecezji Warmińskiej.
- W następną niedzielę ofiary zbierane na tacę przeznaczone będą na potrzeby **Wyższego Seminarium Duchownego Hosianum** w Olsztynie.
- **Intencje mszalne na najbliższy tydzień:**
  - poniedziałek: + Wioletta Duch;
  - wtorek: + Michał Łukaszewicz (30 dzień po pogrzebie);
  - środa: w intencji Antoniego w rocznicę chrztu świętego;
  - czwartek: o zdrowie i błogosławieństwo Boże dla Włodzimierza;
  - piątek: + Janina, Stanisław, Jan, Jerzy Dzianachowscy;
  - sobota: + Marianna (6 rocznica śmierci), Nikodem (21 rocznica śmierci) Łabanowscy;
  - niedziela (13.07): <u>9:00</u> + Alina Mrozowska; <u>11:00</u> + Stanisława, Kazimierz, Jan, Regina, Stanisław Łukaszewscy; <u>17:00</u> + Adam Wyszkowski.
