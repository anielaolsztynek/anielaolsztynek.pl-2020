---
title: XIX Niedziela zwykła
date: 2025-08-10
---

> **<span style="color: #5D4587;">Łk 12, 32-48 </span>**
>
> **<span style="color: #5D4587;">„Jezus powiedział do swoich uczniów: »Nie bój się, mała trzódko, bo spodobało się waszemu Ojcu dać wam królestwo. Sprzedajcie swoje dobra i wspomóżcie potrzebujących! Sprawcie sobie sakiewki, które się nie zużyją, skarb niewyczerpany w niebie, gdzie złodziej nie ma dostępu ani mól nie niszczy. Bo gdzie jest wasz skarb, tam będzie też wasze serce. Niech wasze biodra będą przepasane, a lampy zapalone. Wy zaś bądźcie podobni do ludzi oczekujących swego pana, który ma wrócić z wesela, aby zaraz mu otworzyć, gdy przyjdzie i zapuka. Szczęśliwi słudzy, których pan zastanie czuwających, gdy przyjdzie. Zapewniam was, że przepasze się, posadzi ich przy stole i, obchodząc, będzie im usługiwał. Szczęśliwi, jeśli przyjdzie o drugiej czy o trzeciej straży i tak ich zastanie! Zważcie na to, że gdyby gospodarz wiedział, o której godzinie przyjdzie złodziej, nie pozwoliłby mu włamać się do swego domu. I wy też bądźcie gotowi, bo w chwili, kiedy się nie spodziewacie, Syn Człowieczy przyjdzie«. Wtedy Piotr zapytał: »Panie, czy mówisz tę przypowieść do nas, czy do wszystkich?«. Pan odpowiedział: »Kto jest tym wiernym i rozsądnym zarządcą, którego pan ustanowi nad swoją służbą, aby we właściwym czasie rozdawał należne porcje pożywienia? Szczęśliwy sługa, którego pan zastanie przy tej czynności, gdy powróci. Naprawdę mówię wam, że powierzy mu zarząd nad całym swoim majątkiem. Lecz jeśli ten sługa pomyśli sobie: «Mój pan opóźnia swoje przybycie» i zacznie bić sługi i służące, jeść, pić i upijać się, to jego pan nadejdzie w nieoczekiwanym dniu i o nieznanej godzinie. Wtedy odsunie go i umieści wśród niewiernych. Sługa, który poznał wolę swego pana, a nic nie przygotował ani nie postąpił zgodnie z jego wolą, będzie surowo ukarany. Ten zaś, który jej nie poznał, a uczynił coś godnego kary, zostanie ukarany łagodniej. Od każdego, któremu wiele dano, wiele też będzie się wymagać, a komu więcej powierzono, od tego też więcej będą żądać«.”</span>**
>
>
>
> **„Nie bój się!"**
>
> Bóg, przychodząc do człowieka, przynosi mu pokój, który usuwa lęk. Jezusowe „nie bój się!" nie jest ani moralizowaniem, ani naiwnym pocieszeniem. On jest Księciem Pokoju, który pokonał śmierć, główną przyczynę naszych lęków. A tylko ten może trwać w Jezusowym pokoju, kto przyjmie Jego sposób życia. Rozważana Ewangelia wskazuje na trzy konieczne elementy: wyrzeczenie się idolatrii pieniądza, pragnienie bycia z Jezusem oraz pełnienie woli Boga. To te postawy czynią z nas „posiadaczy" królestwa Bożego, zdolnych do miłości, z sercem prawdziwie kochającym Boga.
>
> <span style="color: #666699;">Kiedy dzisiejszy świat nie myśli o wieczności, nawet nie troszczy się o los przyszłych pokoleń, pozwól mi Panie, być świadkiem innego, wiecznego życia, które przewidziałeś dla każdego człowieka.
> &nbsp;

- Liturgiczna **uroczystość Wniebowzięcia Najświętszej Marii Panny – Matki Bożej Zielnej** – wypada w najbliższy piątek, czyli 15 sierpnia. Msze Święte w tym dniu w naszym kościele o godzinie <u>10:00</u> i <u>17:00</u>. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych.
- W tym dniu jest organizowane **Regionalne Święto Ziół** w Skansenie. Msza Święta w Skansenie, o godzinie <u>12:30</u> połączona jest z poświęceniem ziół i kwiatów.
- We wtorek Msza Święta o godzinie <u>8:00</u>.
- Na prośbę **Komitetu Budowy Pomnika Świętego Piotra** dziś po Mszach Świętych będą rozprowadzane cegiełki na budowę tego pomnika – cegiełki w kwocie 20, 50 i 100 złotych lub w postaci dowolnej kwoty do puszki. Można też wpisać się na listę osób wspierających komitet.
- W minionym tygodniu odszedł do wieczności nasz parafianin śp. Szczepan Madej – lat 69. Wieczny odpoczynek racz zmarłemu dać, Panie.
- **Intencje mszalne na bieżący tydzień:**
  - poniedziałek: o zdrowie i błogosławieństwo Boże dla Anny;
  - wtorek: za zmarłych;
  - środa: ++ z rodz. Ostrowskich, Szturyńskich, Nowickich, Rafalskich;
  - czwartek: ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - piątek: <u>10:00</u> w intencji Beaty i Adama w 39 rocznicę ślubu; <u>17:00</u> + Ewa Gburczyk (9 rocznica śmierci) i Jan Sikora (31 rocznica śmierci);
  - sobota: + Stanisław Ciborowski (30 dzień po pogrzebie);
  - niedziela (17.08): <u>9:00</u> + Regina, Remigiusz Niestępscy i Zdzisława Szcząchor; <u>11:00</u> + Teresa Moczulska (4 rocznica śmierci); <u>17:00</u> + Tadeusz, Rafał i ++ z rodz. Świtalskich i Serafinowskich.


