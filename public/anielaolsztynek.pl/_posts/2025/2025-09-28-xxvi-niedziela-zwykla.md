---
title: XXVI Niedziela zwykła
date: 2025-09-28
---

> **<span style="color: #5D4587;">Łk 16, 19-31 </span>**
>
> **<span style="color: #5D4587;">„Jezus powiedział do faryzeuszów: »Był pewien bogaty człowiek. Ubierał się w purpurę i bisior i każdego dnia wystawnie ucztował. Przed bramą jego domu leżał pokryty wrzodami pewien żebrak, imieniem Łazarz, który pragnął nasycić się resztkami ze stołu bogacza. Lecz tylko psy przychodziły i lizały mu wrzody. Gdy żebrak umarł, został zaniesiony przez aniołów na łono Abrahama. Umarł także bogacz i został pochowany. Cierpiąc męki w piekle, podniósł oczy i ujrzał z daleka Abrahama i Łazarza na jego łonie. Zawołał: «Ojcze Abrahamie, zmiłuj się nade mną! Poślij Łazarza, aby umoczył w wodzie koniec swego palca i zwilżył mój język, gdyż bardzo cierpię w tym płomieniu». Lecz Abraham odparł: «Dziecko, przypomnij sobie, że ty za życia otrzymałeś swoje dobra, podczas gdy Łazarz doświadczył zła. Teraz on tutaj doznaje pociechy, a ty cierpisz męki. Poza tym między nami a wami istnieje ogromna przepaść, aby ci, którzy chcieliby przejść stąd do was, albo stamtąd do nas, nie mogli tego dokonać». Tamten powiedział: «Ojcze, proszę cię, poślij go więc do mojego rodzinnego domu. Mam bowiem pięciu braci. Niech ich przestrzeże, aby i oni nie dostali się do tego miejsca męki». Lecz Abraham odparł: «Mają Mojżesza i Proroków! Niech im będą posłuszni!». Lecz on odpowiedział «Nie, ojcze Abrahamie! Ale gdyby ktoś z umarłych udał się do nich nawrócą się». Wtedy powiedział mu: «Jeśli Mojżesza i Proroków nie słuchają, to nawet gdyby ktoś powstał z martwych, także nie dadzą się przekonać»«.”</span>**
>
>
>
> **Słuchaj Mojżesza i proroków**
>
> Sekret wiary nie kryje się w oglądaniu cudów. Ona rodzi się ze słuchania słowa Bożego. Bogacz codziennie widział Łazarza przed bramą swego domu, ale nigdy nie dostrzegł w nim człowieka, który potrzebuje i zasługuje na miłosierdzie. Dlaczego? Ten rodzaj ślepoty rodzi się z odrzucenia Słowa. Człowiek, który nie pozwala, aby słowo Boże kształtowało jego życie, jego sposób patrzenia na bliźnich i na świat, pozostaje ślepy i nie może poznać prawdy, nie rozumie nic z tego, co dzieje się wokół niego. To dlatego ostatnie zdanie dzisiejszej Ewangelii jest tak radykalne: „Jeśli Mojżesza i Proroków nie słuchają, to nawet gdyby ktoś powstał z martwych, także nie dadzą się przekonać"..
>
> <span style="color: #666699;">Panie, potrzeba mi pokory, abym pozwolił kształtować się przez Twoje słowo, potrzeba mi odwagi, abym dostrzegał potrzebę nawrócenia mojego serca, potrzeba mi Twego światła, abym widział świat tak, jak Ty go widzisz.
> &nbsp;

- W środę rozpoczyna się październik - **miesiąc wspólnej modlitwy różańcowej**.
- Gorąco zachęcam do tej wspólnej modlitwy codziennie o godzinie <u>16:30</u>, w niedziele o godzinie <u>8:30</u>.
Dzieci, w tym dzieci przygotowujące się do I Komunii Świętej, zapraszam w czwartek. Kandydatów do bierzmowania z klas VIII zapraszam również w czwartek na godzinę <u>16:30</u>. Tych, którzy nie byli na pierwszym spotkaniu, proszę o spotkanie indywidualne z rodzicami.
- W tym tygodniu wypada **I czwartek, I piątek i I sobota** października. **I czwartek** to dzień upamiętniający ustanowienie Eucharystii i Kapłaństwa. W tym dniu wystawienie i adoracja Najświętszego Sakramentu od godz. <u>16:00</u> do <u>17:00</u> prowadzona przez Apostolat „Złota Róża”. **I piątek** to dzień poświęcony czci Najświętszego Serca Pana Jezusa. Wyjątkowo w tym dniu nie będzie odwiedzin z posługą sakramentalną. Po południu Spowiedź Święta przed różańcem. **I sobota** to dzień poświęcony czci Niepokalanego Serca Maryi - odmawiamy nabożeństwo do Niepokalanego Serca Maryi.
- Następna, **I niedziela miesiąca**, to **niedziela adoracji Najświętszego Sakramentu**, pod koniec Mszy Świętych o godzinie <u>9:00</u> i <u>11:00</u>.
- W następną niedzielę proszę, aby **dzieci przygotowujące się w tym roku szkolnym do I Komunii Świętej przyniosły do poświęcenia różańce** na godzinę <u>11:00</u>.
- **Młodzież z klas VI** - w ramach zapisów i przygotowania do bierzmowania - zapraszam z rodzicami w następną niedzielę na godzinę <u>11:00</u>.
- **Intencje mszalne na bieżący tydzień:**
  - poniedziałek: + Ryszard Wierszewski (miesiąc po śmierci);
  - wtorek: + Stanisław, Jerzy, Jan, Marianna, Stanisława, Krystyna i Elżbieta i ++ z rodz. Bucholskich;
  - środa: o Bożą opiekę oraz zdrowie duszy i ciała dla Julity, Zachariasza i Rafała;
  - czwartek: w intencji kapłanów i Apostolatu „Złota Róża”;
  - piątek: ++ z rodz. Czyczyn, Gosk, Korab, Pobudkowskich, Roman, Szczepańskich, Baranowskich;
  - sobota: + Leonard, Marianna, Ignacy Gostkiewicz;
  - niedziela (28.09): <u>9:00</u> + Stefan Stawicki (1 rocznica śmierci); <u>11:00</u> + Irena, Jerzy Grodeccy; <u>17:00</u> + Bogusław Chmieloch (3 rocznica śmierci).


