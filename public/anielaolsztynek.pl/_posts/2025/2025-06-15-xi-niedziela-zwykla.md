---
title: XI Niedziela zwykła
date: 2025-06-15
---

> **<span style="color: #5D4587;">J 16, 12-15 </span>**
>
> **<span style="color: #5D4587;">„Jezus powiedział do swoich uczniów: »Miałbym wam jeszcze dużo do powiedzenia, lecz teraz nie jesteście w stanie tego udźwignąć. Po swoim przyjściu On – Duch Prawdy – poprowadzi was ku pełnej prawdzie. Nie będzie bowiem mówił od siebie, lecz powie to wszystko, co usłyszy. Będzie także nauczał o sprawach przyszłych. On Mnie uwielbi, gdyż będzie czerpał z tego, co moje, i będzie wam to głosił. Wszystko, co należy do Ojca, jest moje; dlatego powiedziałem: Będzie czerpał z tego, co moje, i będzie wam to głosił«.”</span>**
>
>
>
> **Trwała obecność Chrystusa**
>
> Arcykapłańska modlitwa Jezusa jest szczególnym objawieniem tajemnicy Trójcy Świętej. Jezus nieustannie podkreśla swój związek z Ojcem i misję Ducha Świętego po wniebowstąpieniu. Charakterystyczne w dzisiejszej Ewangelii jest odniesienie do przyszłości. Wraz z odejściem Jezusa nie skończy się dla uczniów czas poznawania Boga. Dopiero światło krzyża i powstania z martwych Zbawiciela oraz dar Ducha Świętego umożliwią im poznanie pełnej prawdy. Każde kolejne pokolenie chrześcijan także potrzebuje otwierania się na dary Ducha, aby w zmiennym świecie dostrzegać trwałą obecność Chrystusa.
>
> <span style="color: #666699;">Duchu Święty, który pochodzisz od Ojca i Syna, prowadź Kościół ku pełnej prawdzie. Głoś nam obecność Ojca i Syna w świecie i czasach, które nie chcą Was znać. Naucz nas uwielbić jedynego Boga w Trzech Osobach.
> &nbsp;

- Uroczystość Najświętszego Ciała i Krwi Pana Jezusa – **Boże Ciało** – wypada w najbliższy czwartek, 19 czerwca. **Msza Święta jako jedyna w tym dniu będzie odprawiona w Skansenie w amfiteatrze o godzinie <u>10:00</u>**. Po Mszy Świętej, idąc w procesji eucharystycznej, udamy się do czterech ołtarzy. Wyjście ze Skansenu bramą główną. Bardzo proszę o wykonanie ołtarzy w tych samych miejscach, co przed dwoma laty:
  - <u>I ołtarz</u> - skrzyżowanie ulic Leśnej i Wiśniowej,
  - <u>II ołtarz</u> - skrzyżowanie ulic Agrestowej i Malinowej,
  - <u>III ołtarz</u> - ulica Owocowa na wysokości bloku z ulicy Jagodowej 8,
  - <u>IV ołtarz</u> - parking przy ulicy Wrzosowej.
- Brzózki będą dowiezione w środę (za co z góry dziękuję Nadleśnictwu Olsztynek). Proszę o przyozdobienie kwiatami ołtarza w Skansenie. Proszę o udział w procesji strażaków, Kółka Różańcowe i służbę liturgiczną. Dziewczynki pierwszokomunijne, a także wszystkie chętne dziewczynki, zapraszam do sypania kwiatów w czasie procesji eucharystycznej. Proszę mamy tych dzieci o przygotowanie koszyków i kwiatów, a także o pomoc w ustawieniu dzieci. Chłopców pierwszokomunijnych również zapraszam w albach do niesienia poduszek z emblematami religijnymi. **Procesja zakończy się na parkingu przy ulicy Wrzosowej, gdzie zaśpiewamy dziękczynne Te Deum**.
- W poniedziałek Msza Święta o godzinie <u>8:00</u>.
- **Intencje mszalne na najbliższy tydzień:**
  - poniedziałek: o Bożą opiekę oraz zdrowie duszy i ciała dla Julity, Zachariasza i Rafała;
  - wtorek: o zdrowie i błogosławieństwo Boże dla Andrzeja;
  - środa: + Wanda Malinowska (9 rocznica śmierci), Jerzy Piotrowski i ++ z rodz. Malinowskich, Szwedowskich, Szymańskich;
  - czwartek: za parafian;
  - piątek: + Piotr Schimmelpfenig;
  - sobota: + Ryszard Czaplicki;
  - niedziela (23.06): <u>9:00</u> + Alina Mrozowska; <u>11:00</u> + Ryszard Staszak (3 rocznica śmierci); <u>17:00</u> + Ludwika Śliżewska.




