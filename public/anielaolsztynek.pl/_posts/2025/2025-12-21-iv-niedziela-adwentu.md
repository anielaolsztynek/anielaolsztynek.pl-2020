---
title: IV Niedziela Adwentu
date: 2025-12-21
---

> **<span style="color: #5D4587;">Mt 1, 18-24 </span>**
>
> **<span style="color: #5D4587;">„A oto jak było z narodzeniem Jezusa Chrystusa: Matka Jego była zaręczona z Józefem. Zanim jednak zamieszkali razem, poczęła z Ducha Świętego. Jej mąż Józef był człowiekiem sprawiedliwym. Nie chciał Jej zniesławić i dlatego postanowił rozstać się z Nią po kryjomu. A gdy tak zdecydował, anioł Pański ukazał mu się we śnie i powiedział: »Józefie, synu Dawida, nie bój się przyjąć twojej żony Maryi, gdyż to, co się w Niej poczęło, pochodzi z Ducha Świętego. Urodzi Ona syna, a ty nadasz Mu imię Jezus, gdyż On uwolni swój lud od grzechów«. A wszystko to się stało, aby się spełniło słowo Pana przekazane przez proroka: Oto Dziewica pocznie i porodzi Syna, któremu nadadzą imię Emmanuel, to znaczy: »Bóg jest z nami«. Gdy Józef zbudził się, uczynił tak, jak mu nakazał anioł Pański, i przyjął swoją żonę.”</span>**
>
>
>
> **Pobożność Józefa**
>
> Józef był człowiekiem pobożnym, ale jego pobożność to nie są długie modlitwy, odmawiane na skrzyżowaniach ulic, żeby się ludziom pokazać; to nie są jałmużny, dawane tak, aby ludzie go chwalili; to nie jest także posępne oblicze w dniu postu, ale to prawdziwa troska o bliźniego. I wówczas, gdy w szczerości serca podejmuje decyzję, aby chronić Maryję, otrzymuje objawienie o Dziecku, które poczęło się w Jej łonie. Wiara i zaufanie do Boga natychmiast przejawia się „uczynieniem tak, jak anioł nakazał". Józef ma szczególną misję względem Dziecka – ma nadać Mu imię. Jest w ten sposób zaproszony przez Boga do chronienia Jezusa, aby mógł On wypełnić misję, którą Ojciec dla Niego przewidział.
>
> <span style="color: #666699;">Józefie, proś za mężami i ojcami, aby na Twój wzór troszczyli się o swe współmałżonki, a swoje dzieci ochraniali i wychowywali w taki sposób, by mogły pełnić wolę Boga.
> &nbsp;

- Już w czwartek **Święta Bożego Narodzenia**. Naszym polskim zwyczajem poprzedzi je wieczerza wigilijna, którą będziemy przeżywali w środę wieczorem w naszych domach rodzinnych. Zachęcam gorąco, abyśmy przy tej wieczerzy zachowali, pielęgnowali i przekazywali następnym pokoleniom nasze tradycje i zwyczaje (czytanie opisu Narodzenia Pana Jezusa, modlitwa - choćby Ojcze nasz, dzielenie się opłatkiem, śpiewanie kolęd). Taki krótki rytuał wigilijny jest dołączony do opłatków (specjalnie taką wersję opłatków zamawiam, nie znajdziemy tego przy opłatkach kupowanych w marketach).Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
- Zgodnie z zapowiedzią, **pasterka** będzie o godzinie <u>22:00</u>.
- Pół godziny przed pasterką wspólne czuwanie i kolędowanie przy żłóbku.
- W pierwszym dniu Świąt Msze Święte jak w każdą niedzielę. W drugim dniu Świąt Msze Święte o godzinie <u>9:00</u> i <u>11:00</u>. Nie będzie Mszy Świętej o godzinie 17:00.
- W sobotę – 27 grudnia – wypada liturgiczne święto **Świętego Jana Apostoła i Ewangelisty**. Ku jego czci będzie błogosławieństwo wina.
- Są jeszcze do nabycia **świece wigilijne Caritas**.
- Dziękuję Nadleśnictwu Olsztynek za przywiezienie już choinki do kościoła. Z góry dziękuję też tym, którzy jutro będą pomagali przy wykonaniu szopki bożonarodzeniowej.
- Bóg zapłać za ofiary składane przy okazji roznoszenia opłatków, które w całości są przeznaczone na ogrzewanie kościoła. Dziękuję wszystkim, którzy zaangażowali się w roznoszenie opłatków. Po opłaceniu opłatków z ofiar zwykle zostaje 10 000 zł.
- W poniedziałek i środę Msza Święta roratnia o godzinie <u>8:00</u>.
- W następną niedzielę obchodzimy **Święto  Świętej Rodziny**.
- **Intencje mszalne na bieżący tydzień:**
  - poniedziałek: intencja własna;
  - wtorek: intencja własna;
  - środa: w intencji Adama w dniu imienin;
  - czwartek (25.12.2024): <u>9:00</u> + Jadwiga Gnas; <u>11:00</u> + Stanisław Jędrejek (21 rocznica śmierci); <u>17:00</u> + Teodozja i Jan Figielscy;
  - piątek: <u>9:00</u> + Ludwika Śliżewska (8 rocznica śmierci); <u>11:00</u> w intencji Sylwii w 40 rocznicę urodzin;
  - sobota: + Piotr Walter (20 rocznica śmierci);
  - niedziela (28.12): <u>9:00</u> + Roman Koralewski; <u>11:00</u> za zmarłych pogrzebanych przez firmę Arka w 2025 roku; <u>17:00</u> + Remigiusz Korgul (22 rocznica śmierci), Barbara, Tadeusz Chymkowscy, Janina i Zygmunt Korgul.

