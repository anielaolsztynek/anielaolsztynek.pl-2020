---
title: Niedziela Zmartwychwstania Pańskiego
date: 2025-04-20
---

> **<span style="color: #5D4587;">J 20, 1-9 </span>**
>
> **<span style="color: #5D4587;">„W pierwszym dniu tygodnia, wczesnym rankiem, gdy jeszcze panowały ciemności, przyszła Maria Magdalena do grobu i zauważyła kamień odsunięty od grobowca. Pobiegła więc i przybyła do Szymona Piotra oraz do innego ucznia, którego Jezus kochał, i oznajmiła im: »Zabrano Pana z grobu i nie wiemy, gdzie Go złożono«. Piotr i ten inny uczeń wyruszyli więc i udali się do grobu. Obydwaj biegli razem, lecz ten inny uczeń wyprzedził Piotra i jako pierwszy znalazł się przy grobie. A gdy się pochylił, zobaczył leżące płótna. Nie wszedł jednak do środka. Przybył także idący za nim Szymon Piotr i on wszedł do grobowca. Tam spostrzegł leżące płótna oraz chustę, która była na Jego głowie. Nie leżała ona razem z tamtymi płótnami, lecz zwinięta osobno w innym miejscu. Wtedy wszedł ten inny uczeń, który dotarł wcześniej do grobu. A gdy zobaczył, uwierzył. Nie pojmowali bowiem jeszcze Pisma, iż trzeba, aby On powstał z martwych.”</span>**
>
>
>
> **Pusty grób**
>
> Każda epoka i każdy naród mają swoich bohaterów, których podziwiają. „Zginął w obronie...”, „Poświęcił się, ratując...” itd. Opłakujemy ich, podziwiamy, czytamy o nich książki, ale wolimy, żeby podobne wydarzenia nigdy nas nie spotkały. A Chrystus ukazuje coś dokładnie przeciwnego. Nigdy nie chciał zostać bohaterem, za to chciał dobrowolnie oddać życie na krzyżu. Nie dla siebie. Dla nas i za nas. O błogosławiona śmierci Chrystusa, z której rodzi się nasze życie!
>
> <span style="color: #666699;">Nie chcę być widzem zmartwychwstania, chcę być jego świadkiem. Daj mi współumrzeć z Tobą, Panie, abym razem z Tobą powstał z martwych.
> &nbsp;

- Jutro, w drugim dniu świąt, Msze Święte o godzinie <u>9:00</u> i <u>11:00</u>.
- **Spotkanie indywidualne rodziców i dzieci przed I Komunią Świętą** w środę lub czwartek o godzinie <u>17:30</u>.
- W następną niedzielę obchodzimy **Święto Miłosierdzia Bożego**. Ofiary składane na tacę w tym dniu są przeznaczone na Caritas Archidiecezji Warmińskiej.
- Również w następną niedzielę podczas Mszy Świętej o godzinie <u>11:00</u> z repertuarem wielkanocnym wystąpi **Swojska Nutka**.
- W minionym tygodniu odszedł do wieczności nasz parafianin śp. Janusz Paszkiewicz, lat 54. Wieczny odpoczynek racz zmarłemu dać, Panie.
- **Intencje mszalne na najbliższy tydzień:**
  - poniedziałek: <u>9:00</u> + Jerzy Płoski (11 rocznica śmierci), Barbara i Stanisław Podowscy; <u>11:00</u> + Ruta Zasik (5 rocznica śmierci);
  - wtorek: <u>17:00</u> o zdrowie i błogosławieństwo Boże dla Krystyny z okazji 80 urodzin; <u>18:00</u> + Piotr Schimmelpfenig (30 dzień po pogrzebie);
  - środa: w intencji Danuty i Mieczysława w 48 rocznicę ślubu;
  - czwartek: + Renata Ogonowska;
  - piątek: <u>17:00</u> + Zofia i Stanisław Papierzyńscy; <u>18:00</u> + Jan (4 rocznica śmierci), Anna, Stanisław Patryucha, Stanisław, Marianna Skorupscy;
  - sobota: + Włodzimierz Cichmiński (5 rocznica śmierci);
  - niedziela (27.04): <u>9:00</u> + Renata Staniszewska; <u>11:00</u> w intencji Julii z okazji 18 urodzin; <u>17:00</u> + Bogusław, Zofia, Zygmunt Chmieloch, Marta, Maksymilian i Kazimierz Gorzejewscy.
