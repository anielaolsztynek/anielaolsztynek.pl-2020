---
title: XXIII Niedziela zwykła
date: 2025-09-07
---

> **<span style="color: #5D4587;">Łk 14, 25-33 </span>**
>
> **<span style="color: #5D4587;">„Wielkie tłumy szły z Jezusem. On zwrócił się do nich i powiedział: »Jeśli ktoś przychodzi do Mnie, lecz bardziej miłuje swego ojca i matkę, żonę i dzieci, braci i siostry, a także swoje życie, nie może być moim uczniem. Kto nie dźwiga swojego krzyża i nie idzie za Mną, nie może być moim uczniem. Któż bowiem z was, chcąc zbudować wieżę, najpierw nie usiądzie, aby obliczyć koszty, czy ma na wykończenie? Bo gdyby położył fundament, a nie zdołał dokończyć budowy, wszyscy, którzy by to widzieli, drwiliby z niego: «Ten człowiek zaczął budować, a nie zdołał dokończyć». Albo który król, gdy wyrusza na wojnę przeciwko innemu królowi, nie siądzie najpierw i nie rozważy, czy może z dziesięcioma tysiącami zmierzyć się z tym, który idzie przeciwko niemu z dwudziestoma tysiącami? Jeśli nie może, to wysyła poselstwo, gdy tamten jest jeszcze daleko, i prosi o warunki pokoju. Tak więc żaden z was nie może być moim uczniem, jeśli nie wyrzeka się wszystkiego, co posiada«.”</span>**
>
>
>
> **Autentyczny uczeń**
>
> Aby iść za Jezusem i być Jego uczniem, konieczne jest wyzwolenie się spod dominacji nawet najbardziej naturalnych relacji emocjonalnych i przywiązań. Pierwszeństwo miłości do Boga, akceptacja samego siebie, niesienie swojego krzyża to znaki autentycznej miłości, daru czynionego ze swojego życia. Bez kształtowania powyższych wymiarów życia nasze chrześcijaństwo jest narażone na śmieszność tak, jak budowniczy, który nie przewidział wystarczających środków na dokończenie dzieła, albo jak ten, kto poniósł klęskę, gdyż podjął się zmagania ze zbyt silnym przeciwnikiem.
>
> <span style="color: #666699;">Dzięki Twej miłości, Panie, będę mógł prawdziwie kochać moich bliskich, a w wyrzeczeniu się tego, co posiadam, otrzymam wolność, aby cieszyć się tym wszystkim, co stworzyłeś.
> &nbsp;

- Dziś **Odpust w naszej parafii ku czci Błogosławionej Anieli Salawy**.
- Liturgiczna uroczystość **Narodzenia Najświętszej Marii Panny** – Matki Bożej Gietrzwałdzkiej wypada jutro - 8 września.
- Główne uroczystości **148 rocznicy Objawień Najświętszej Marii Panny Gietrzwałdzkiej** oraz **59 Dożynki Archidiecezjalne** w następną niedzielę o godzinie <u>11:00</u>. Mszy Świętej będzie przewodniczył Ksiądz Biskup Jerzy Mazur, ordynariusz Diecezji Ełckiej. Plakat w gablocie.
- **Pielgrzymka piesza z Olsztynka do Gietrzwałdu** w najbliższą sobotę – 13 września. Wyjście spod kościoła Najświętszego Serca Pana Jezusa o godzinie <u>7:30</u>.
- Za dwa tygodnie – 21 września – odbędą się **Dożynki Wojewódzkie w Skansenie**, o godzinie <u>12:00</u>. W związku z tym, w tym dniu nie będzie Mszy Świętej o godzinie 11:00 w naszym kościele.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, w następną niedzielę po Mszy Świętej o godzinie <u>11:00</u>. Rodzice zgłaszają swoje dzieci do przyjęcia tego sakramentu.
- **Poświęcenie tornistrów i przyborów szkolnych pierwszoklasistów** w następną niedzielę pod koniec Mszy Świętej o godzinie <u>11:00</u>.
- Tradycyjnie w niedziele po Mszach Świętych **będą rozdawane dzieciom obrazki nawiązujące do Ewangelii**. Dzieci przygotowujące się w tym roku szkolnym do I Komunii Świętej, jak również dzieci z klas drugich zbierają obrazki obowiązkowo od następnej niedzieli.
- **Zbiórka elektrośmieci.** Wzorem lat ubiegłych firma Green Office Ecologic sp. z o.o. wraz ze Stowarzyszeniem Dobrych Inicjatyw "Pro Missio" organizuje akcję ekologiczną polegającą na zbiórce zużytego sprzętu elektrycznego i elektronicznego. Przekazany w zbiórce sprzęt będzie poddawany procesowi utylizacji. Sprzedaż odzyskanych surowców pozwala na finansowanie projektów misyjnych Kościoła Katolickiego. Odbiór tego sprzętu w naszej parafii będzie miał miejsce w dniu 10.09.25 o godzinie <u>11:30</u>. Sprzęt można składać wzdłuż kaplicy, przy bocznym wejściu. Ulotki na półce z prasą.
- **Intencje mszalne na bieżący tydzień:**
  - poniedziałek: o zdrowie i błogosławieństwo Boże dla Beaty;
  - wtorek: + Irena, Stanisław i Ryszard Pasternak;
  - środa: + Wioleta Duch;
  - czwartek: + Stanisława Dąbrowska (od sióstr Mirosławy i Jadwigi);
  - piątek: + Szczepan Madej (miesiąc po pogrzebie);
  - sobota: + Michał Łukaszewicz;
  - niedziela (14.09): <u>9:00</u> + Andrzej Sobczyński (10 rocznica śmierci); <u>11:00</u> + Krystyna, Stanisław i Roman Bawolscy; <u>17:00</u> + Jerzy Orzech (10 rocznica śmierci), Jan i Marianna Orzech.




