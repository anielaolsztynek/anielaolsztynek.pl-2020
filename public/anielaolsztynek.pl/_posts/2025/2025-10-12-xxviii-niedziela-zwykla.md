---
title: XXVIII Niedziela zwykła
date: 2025-10-12
---

> **<span style="color: #5D4587;">Łk 17, 11-19 </span>**
>
> **<span style="color: #5D4587;">„W drodze do Jeruzalem Jezus przechodził przez pogranicze Samarii i Galilei. Gdy wchodził do pewnej wsi, spotkało Go dziesięciu trędowatych mężczyzn. Stanęli w oddali i wołali: »Jezusie, Mistrzu! Zmiłuj się nad nami!«. A gdy ich zobaczył, powiedział: »Idźcie, pokażcie się kapłanom!«. Gdy oni szli, zostali oczyszczeni. Wtedy jeden z nich, widząc, że został uzdrowiony, wrócił, głośno chwaląc Boga. Upadł na twarz do Jego stóp i dziękował Mu. Był to Samarytanin. Jezus zapytał: »Czy nie dziesięciu zostało oczyszczonych? Gdzie jest dziewięciu? I nie znalazł się nikt, kto by wrócił oddać chwałę Bogu, tylko ten cudzoziemiec?«. A jemu powiedział: »Wstań, idź! Twoja wiara cię uzdrowiła«.”</span>**
>
>
>
> **Jeden na dziesięciu**
>
> Dziewięciu oczyszczonych, jeden zbawiony. Straszliwa statystyka, która odzwierciedla także stan naszej relacji do Jezusa. Geniusz wiary Samarytanina nie polega na wdzięczności i głośnym uwielbianiu Boga. Spotkanie z Jezusem jest nie tylko odzyskaniem zdrowia, które przecież można kolejny raz stracić. Samarytanin, świadom braku zasług, odnalazł Boga bliskiego i miłosiernego, znalazł Boga, którego można spotkać na ulicy, Boga, który pochyla się nad ludzką nędzą i wysłuchuje próśb. On w Niego teraz wierzy.
>
> <span style="color: #666699;">Jezu, także trąd mojego grzechu wymaga uleczenia. Nie pozwól, abym przebaczenie moich grzechów traktował jak owoc zasług, ale daj mi wiarę i wdzięczność Samarytanina.
> &nbsp;

- Dziś w **Dniu Papieskim**, obchodzonym w Polsce od 25 lat, pod hasłem "Święty Jan Paweł II – Prorok nadziei" – po Mszach Świętych będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
- Pod obrazem Matki Bożej Nieustającej Pomocy stoi **Figurka Matki Bożej z Kodnia**, przywieziona przez Panie z Apostolatu "Złota Róża". W Kodniu w dniach 20 i 21 września br. miało miejsce ogólnopolskie spotkanie wspólnot z tego Apostolatu.
W XVI wieku dziedzic Kodnia – Mikołaj Pius Sapieha udaje się w pielgrzymce do Rzymu. Papież Urban VIII zaprasza polskiego magnata na Eucharystię do swojej prywatnej kaplicy, gdzie znajdował się słynący łaskami obraz Matki Bożej Gregoriańskiej, zwanej również Guadalupeńską. Mikołaj doznaje cudownego uzdrowienia. Prosi Ojca Świętego o podarowanie mu wizerunku do budowanego w Kodniu kościoła. Kiedy Papież odmawia, Sapieha wykrada obraz z watykańskiej kaplicy (Z. Kossak – "Błogosławiona wina").
Figurka Matki Bożej z Kodnia będzie peregrynowała do mieszkań członków Apostolatu "Złota Róża". Później, jeśli będą chętni, można wziąć figurkę do swojego mieszkania na 1 dobę. Następnie zostanie przekazana do parafii Najświętszego Serca Pana Jezusa. Stamtąd zostanie przekazana do Olsztyna.
- W sobotę **Dzień Skupienia dla Apostolatu Modlitwy i Postu za Kapłanów Archidiecezji Warmińskiej oraz sympatyków** w Gietrzwałdzie w godzinach <u>9:00</u> - <u>13:00</u>.
- We wtorek – 14 października – wypada **Dzień Edukacji Narodowej – Dzień Nauczyciela**. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy oraz w życiu rodzinnym i osobistym.
- Natomiast w sobotę – 18 października – wypada liturgiczne **święto Świętego Łukasza Apostoła – patrona służby zdrowia**. Wszystkim pracownikom tej branży życzę Bożego błogosławieństwa i Bożego ducha w posługiwaniu ludziom chorym.
- **Tydzień misyjny** rozpoczyna się w następną niedzielę. Ofiary składane wówczas na tacę będą przeznaczone na misje.
- Zapraszam do wspólnej modlitwy różańcowej codziennie o godzinie <u>16:30</u>. Dzieci i młodzież przed bierzmowaniem zapraszam w środę, też na godzinę <u>16:30</u>.
- Kartki na wypominki i na Mszę Świętą zbiorową za zmarłych są wyłożone na półce z prasą.
- Z inicjatywy członków III Zakonu Świętego Franciszka, zwanych tercjarzami (tercjarką była nasza patronka Błogosławiona Aniela Salawa), w następną niedzielę wysłuchamy świadectwa na temat tej formacji ludzi świeckich, pragnących realizować ideały życia franciszkańskiego.
- **Intencje mszalne na najbliższy tydzień:**
  - poniedziałek: + Stanisława Dąbrowska;
  - wtorek: dziękczynna z prośbą o zdrowie i błogosławieństwo Boże dla Grażyny z okazji urodzin;
  - środa: + Szczepan Madej;
  - czwartek: + Adam Wyszkowski;
  - piątek: <u>17:00</u> + Benedykt Ampulski; <u>18:00</u> + Jadwiga Pienkiewicz (30 dzień po pogrzebie);
  - sobota: + Stanisław (6 rocznica śmierci) i Marek Tomaszewscy;
  - niedziela (19.10): <u>9:00</u> + Stefania, Anna, Antoni, Władysław, Czesław Grykin; <u>11:00</u> + Władysław Stobiecki (15 rocznica śmierci) i ++ z rodz. Stobieckich i Grzegorek; <u>17:00</u> + Michalina Serafinbowska (1 rocznica śmierci).


