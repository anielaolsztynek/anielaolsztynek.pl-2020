---
title: XX Niedziela zwykła
date: 2025-08-17
---

> **<span style="color: #5D4587;">Łk 12, 49-53 </span>**
>
> **<span style="color: #5D4587;">„Jezus powiedział do swoich uczniów: »Przyszedłem rzucić ogień na ziemię i bardzo pragnę, aby już zapłonął. Chrzest mam przyjąć i jakże jestem udręczony, aż się to wypełni. Czy sądzicie, że przyszedłem, aby dać ziemi pokój? Ależ nie! - mówię wam - raczej rozłam. Odtąd bowiem w jednym domu pięciu poróżni się między sobą: trzech stanie przeciwko dwóm, a dwóch przeciwko trzem. Poróżnią się: ojciec z synem, a syn z ojcem; matka z córką, a córka z matką; teściowa ze swoją synową, a synowa z teściową«.”</span>**
>
>
>
> **Pokój Chrystusa**
>
> Jezus przynosi ogień, który ma rozpalić ludzkie serca miłością. Chrzest, o którym mówi uczniom, to Jego krzyż otwierający ludzkości nowy wymiar miłości do Boga i do bliźniego. Ta miłość jest darem czynionym ze swego życia, w każdym jego wymiarze. Święty Paweł świadczy: „Z Chrystusem zostałem ukrzyżowany. Żyję więc już nie ja, ale żyje we mnie Chrystus" (Ga 2, 19n). Tak szalona miłość do Boga rodzi sprzeciw najbliższych. Korzeniami tego sprzeciwu jest zazdrość o czas dany Bogu i wspólnocie oraz o znaczenie nadane Bogu i Jego woli. Jedynym sposobem uzdrowienia jest poddanie się tej samej miłości.
>
> <span style="color: #666699;">Panie, naucz mnie swoich pragnień, abym myślał i czuł tak jak Ty, abym nigdy nie był letni i obojętny. Niech Twój pokój panuje w moim sercu i nad całym światem.
> &nbsp;

