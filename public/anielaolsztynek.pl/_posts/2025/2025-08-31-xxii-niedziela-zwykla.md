---
title: XXII Niedziela zwykła
date: 2025-08-31
---

> **<span style="color: #5D4587;">Łk 14, 1. 7-14 </span>**
>
> **<span style="color: #5D4587;">„Gdy w szabat Jezus wszedł do domu pewnego przywódcy faryzeuszów, aby spożyć posiłek, oni uważnie Go obserwowali. Widząc, jak zaproszeni wybierali sobie pierwsze miejsca, opowiedział tę przypowieść: »Kiedy ktoś cię zaprosi na ucztę, nie zajmuj pierwszego miejsca, bo może został zaproszony ktoś godniejszy od ciebie. Wtedy przyjdzie ten, który zaprosił ciebie i jego, i powie ci: «Ustąp mu miejsca». Wtedy ze wstydem będziesz musiał zająć ostatnie miejsce. Gdy więc będziesz zaproszony, idź i usiądź na ostatnim miejscu. Wtedy przyjdzie ten, który cię zaprosił, i powie: «Przyjacielu, zajmij lepsze miejsce». I spotka cię zaszczyt wobec wszystkich siedzących przy stole. Każdy bowiem, kto się wywyższa, będzie poniżony, a kto się uniża, będzie wywyższony". A do tego, który Go zaprosił, powiedział: »Kiedy urządzasz obiad albo kolację, nie zapraszaj swoich przyjaciół ani braci, ani krewnych, ani bogatych sąsiadów, bo wtedy i oni zaproszą ciebie, żeby się odwdzięczyć. Ale gdy urządzasz przyjęcie, zaproś ubogich, ułomnych, kulawych i niewidomych, a będziesz szczęśliwy, bo oni nie mają się czym tobie odwdzięczyć. Będzie ci więc to odwzajemnione przy zmartwychwstaniu sprawiedliwych«.”</span>**
>
>
>
> **Sztuka zajmowania ostatnich miejsc**
>
> Jedną z ważnych cech pokory jest pragnienie kochania, a ponieważ miłość jest darem, ten, kto kocha, zawsze chce obdarować swego bliźniego zaszczytnym miejscem przy stole lub posiłkiem, za który nie oczekuje wdzięczności. Pokora nie jest pogardą czy lekceważeniem samego siebie, lecz uznaniem konieczności kochania za najważniejszą zasadę relacji do drugiego człowieka.
>
> <span style="color: #666699;">Panie, naucz mnie kochać bliźnich. Daj mi pragnienie służenia im całą moją osobą, nie tylko tym, co posiadam, ale zwłaszcza tym, kim jestem.
> &nbsp;

- Jutro - 1 września - wypada **86 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem o godzinie <u>11:00</u> w intencji poległych.
- W tym tygodniu wypada **I czwartek, I piątek, I sobota** września. W czwartek wystawienie i adoracja Najświetszego Sakramentu prowadzona przez Apostolat "Złota Róża". W piątek przed południem odwiedziny chorych z posługą sakramentalną. Spowiedź pierwszopiątkowa od godziny <u>16:30</u>. Zachęcam do spowiedzi szczególnie dzieci i młodzież, z okazji rozpoczęcia nowego roku szkolnego.
- **Odpust parafialny ku czci Błogosławionej Anieli Salawy** będziemy przeżywali w następną niedzielę. Kazanie wygłosi ksiądz profesor Karol Jasiński, pracownik naukowy Wydziału Teologii UWM. Po Mszach Świętych o godzinie <u>9:00</u> i <u>11:00</u> odmówimy wspólnie Litanię ku czci Błogosławionej Anieli Salawy i zaśpiewamy dziękczynne Te Deum.
- **Zmiana tajemnic różańcowych** w następną niedzielę o godzinie <u>8:30</u>.
- W poniedziałek Msza Święta o godzinie <u>8:00</u>, w sobotę Msza Święta ślubna o godzinie <u>16:00</u>.
- **Zbiórka elektrośmieci.** Wzorem lat ubiegłych firma Green Office Ecologic sp. z o.o. wraz ze Stowarzyszeniem Dobrych Inicjatyw "Pro Missio" organizuje akcję ekologiczną polegającą na zbiórce zużytego sprzętu elektrycznego i elektronicznego. Przekazany w zbiórce sprzęt będzie poddawany procesowi utylizacji. Sprzedaż odzyskanych surowców pozwala na finansowanie projektów misyjnych Kościoła Katolickiego. Odbiór tego sprzętu w naszej parafii będzie miał miejsce w dniu 10.09.25 o godzinie <u>11:30</u>. Sprzęt można składać wzdłuż kaplicy, przy bocznym wejściu. Ulotki na półce z prasą.
- W związku z rozpoczynającym się jutro nowym rokiem szkolnym wszystkim dzieciom, młodzieży, nauczycielom, wychowawcom i katechetom życzę Bożego błogosławieństwa oraz wytrwałości w nauce i nauczaniu.
- **Intencje mszalne na bieżący tydzień:**
  - poniedziałek: za parafian;
  - wtorek: + Genowefa Fokow (miesiąc po pogrzebie);
  - środa: o Bożą opiekę oraz zdrowie duszy i ciała dla Julity, Zachariasza i Rafała;
  - czwartek: w intencji kapłanów i Apostolatu „Złota Róża”;
  - piątek: + Stanisława Dąbrowska (od siostry Jadwigi z rodziną);
  - sobota: w intencji nowożeńców;
  - niedziela (07.09): <u>9:00</u> 1. + Eugeniusz (7 rocznica śmierci) i Stanisława Giranowscy; 2. o zdrowie i błogosławieństwo Boże dla Jana i Jacka; <u>11:00</u> + Stanisław i Marek Tomaszewscy i ++ z rodz. Rybickich i Tomaszewskich; <u>17:00</u> + Ryszard i Piotr Tankiewicz.



