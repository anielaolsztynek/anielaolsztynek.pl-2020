---
id: 2075
title: V Niedziela zwykła
date: 2017-02-05T00:00:05+00:00
author: admin
layout: post
guid: http://anielaolsztynek.pl/?p=2075
permalink: /2017/02/v-niedziela-zwykla-7/
categories:
  - Bez kategorii
---
> **Mt 5, 13-16**
> 
> **Stać się światłością**
> 
> Słowa Jezusa, że jesteśmy światłem świata, warto odczytać w kontekście innej Jego wypowiedzi: &#8222;Ja jestem światłością świata. Kto idzie za Mną, nie będzie chodził w ciemności, lecz będzie miał światło życia (J 8, 12)&#8221;. Po pierwsze, jesteśmy światłem, o ile idziemy za Jezusem, tzn. jesteśmy  Jego naśladowcami, uczniami. Po drugie, im bardziej realizujemy powołanie do bycia uczniami, tym bardziej upodabniamy się do Mistrza i tak jak On możemy stać się światłością, która świeci Jego blaskiem. On chce, abyśmy objawiali Go całemu światu, ale nie zapominajmy, że jest to zadanie bardzo trudne, wymagające ciągłego nawracania się. W przeciwnym razie Jego światłość nie będzie mogła ujawnić naszych dobrych czynów, a jedynie naszą słabość i niewierność.
> 
> <span style="color: #666699;">Panie Jezu, prawdziwa Światłości, wskazuj nam drogę, którą mamy iść, i pomagaj nam dawać na niej świadectwo o Tobie.</span>

  * Zmiana tajemnic różańcowych dziś po Mszy Świętej o godzinie 9:00.
  * W sobotę – 11 lutego, w liturgiczne wspomnienie Najświętszej Marii Panny z Lourdes, wypada Światowy Dzień Chorego, ustanowiony przez Św. Jana Pawła II – papieża. W tym dniu będzie udzielany Sakrament Chorych w czasie Mszy Świętej o godzinie 10:00. Do Sakramentu tego mogą przystąpić wszystkie osoby starsze i te, które noszą znamię poważnej i trwałej choroby i są w stanie łaski uświęcającej.
  * Wszystkim dzieciom, młodzieży, nauczycielom i katechetom rozpoczynającym II semestr nauki życzę Bożego błogosławieństwa i wytrwałości w nauce.
  * Msze Święte w tym tygodniu: w: we wtorek i czwartek o godzinie 8:00, w sobotę o godzinie 10:00, w pozostałe dni o godzinie 17:00.