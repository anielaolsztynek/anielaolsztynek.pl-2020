---
id: 2243
title: XXVI Niedziela zwykła
date: 2017-10-01T00:00:50+00:00
author: admin
layout: post
guid: http://anielaolsztynek.pl/?p=2243
permalink: /2017/10/xxvi-niedziela-zwykla-6/
categories:
  - Bez kategorii
---
> **Mt 21, 28-32**
> 
> **Jesteś dzieckiem, nie sługą**
> 
> Idę, Panie! &#8211; czy tak się mówi do ojca? Do ojca mówi się: Dobrze tatusiu &#8211; idę &#8211; albo: Tato! Nie mogę! Nie chcę! Tymczasem ten dziwny syn mówi do swojego ojca: Idę, Panie! Mówi tak dlatego, że czuje się niewolnikiem. Mówi tak dlatego, że nie chce pozostawać w pozycji syna wobec swojego ojca. Wybiera drogę poddaństwa. Wybiera, bo przecież Ojciec mówi do niego pięknie: Synu! Proszę Cię, idź! Nie mówi do niego sługo, nie mówi do niego nawet po imieniu. Mówi do niego Synu, synku, proszę cię. Kiedy więc ojciec stawia się w relacji ojca do syna, to syn odrzuca tę relację i wchodzi w buty niewolnika. To straszne! Nie pozwólmy, żeby kiedykolwiek zdarzyło się to w naszym życiu!
> 
> <span style="color: #666699;">Jezu, to nie moja piękna modlitwa, lecz spełnienie Twojej prośby świadczy o mojej miłości. Proszę o coraz większą wierność Twojej woli w moim życiu.</span>

&nbsp;

  * Dziś pierwsza niedziela miesiąca &#8211; **niedziela adoracji Najświętszego Sakramentu**.
  * Zmiana tajemnic różańcowych połączona ze wspólnym różańcem dziś o godzinie <span style="text-decoration: underline;">8:30</span>.
  * Dziś po Mszy Świętej o godzinie <span style="text-decoration: underline;">11:00</span> **spotkanie** z rodzicami dzieci przygotowujących się w tym roku szkolnym do I Komunii Świętej.
  * Także dzisiaj, jak co roku w pierwszą niedzielę października, po Mszy Świętej będą zbierane dobrowolne ofiary do puszek na potrzeby **Caritas Archidiecezji Warmińskiej.**
  * Natomiast w następną niedzielę – w **Dniu Papieskim** – w ramach dzieła Nowego Tysiąclecia po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * W tym tygodniu obchodzimy I czwartek, I piątek i I sobotę miesiąca. **I czwartek** to dzień upamiętniający ustanowienie Eucharystii i Kapłaństwa, modlimy się o nowe powołania duchowne. W czwartek na wspólny różaniec zapraszam dzieci, obowiązkowo dzieci przygotowujące się do I Komunii Świętej. **I piątek** to dzień poświęcony Najświętszemu Sercu Pana Jezusa. W piątek przed południem odwiedziny chorych z Komunią Świętą. Po południu Spowiedź pierwszopiątkowa od godziny 16:00 do 16:30, do której zachęcam wszystkich, którzy obchodzą I piątki miesiąca. W szczególności zachęcam dzieci z klas III, które w tym roku były u I Komunii Świętej. W tym dniu nabożeństwo różańcowe będzie połączone z nabożeństwem pierwszopiątkowym.
  * W piątek też zapraszam na wspólny różaniec młodzież przygotowującą się w tym roku szkolnym do **bierzmowania**. Po Mszy Świętej spotkanie. W tym dniu zapraszam też uczniów klas VII i II gimnazjum.
  * **I sobota** miesiąca to dzień Niepokalanego Serca Maryi, ubogacony w tym roku wspomnieniem Matki Bożej Różańcowej. W tym dniu, jak się przewiduje, około milion osób będzie odmawiać różaniec w intencji Ojczyzny i świata wzdłuż granic Polski w ramach inicjatywy ogólnopolskiej **&#8222;Różaniec do granic&#8221;**. Z naszej parafii wyjedzie 13 osób. Wyjazd o godzinie <span style="text-decoration: underline;">8:00</span> spod kościoła Najświętszego Serca Pana Jezusa.
  * W sobotę też różaniec i Msza Święta w intencji **Kółek Różańcowych** w naszym kościele.
  * Również w sobotę &#8211; <span style="text-decoration: underline;">7 października</span> &#8211; odbędzie się uroczystość nadania szkole w Elgnówku imienia Erwina Kruka. Uroczystość rozpoczyna się o godzinie 10:00. Program uroczystości w gablocie na zewnątrz kościoła.