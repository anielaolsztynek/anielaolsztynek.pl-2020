---
id: 1450
title: VI Niedziela zwykła
date: 2015-02-15T16:27:54+00:00
author: admin
layout: post
guid: http://anielaolsztynek.pl/?p=1450
permalink: /2015/02/vi-niedziela-zwykla-6/
categories:
  - Bez kategorii
---
> **Mk 1, 40-45**
> 
> **Usłyszeć, co mówi Bóg**
> 
> Bóg działa w życiu człowieka na różne sposoby. Czasem to działanie jest bardzo widoczne, zarówno dla nas samych, jak i naszego otoczenia. Innym razem Bóg jest dyskretny i chce, aby pewne rzeczy pozostawały ukryte. Dlaczego tak jest? Tego do końca nie zrozumiemy. Jedyne, co możemy zrobić, to po prostu zdać się na Jego prowadzenie. Bóg sam najlepiej wie, czego w danej chwili nam potrzeba. Nie bójmy się nigdy Boga prosić. Ale też nie zniechęcajmy się zbyt szybko, gdy prośby te nie zostaną natychmiast wysłuchane. Bóg nigdy nie jest głuchy na nasze wołanie. A my, zapatrzeni w samych siebie, Jego odpowiedzi nie jesteśmy w stanie usłyszeć.
> 
> <span style="color: #666699;">Panie, proszę Cię, abyś uzdolnił mnie nie tylko do tego, abym umiał Cię prosić, ale uczyń mnie zdolnym do wsłuchania się w to, w jaki sposób Ty chcesz działać w moim życiu.</span>

  * W tym tygodniu Środą Popielcową rozpoczyna się okres Wielkiego Postu &#8211; okres 40 dni przygotowania do największych świąt chrześcijańskich &#8211; Świąt Paschalnych. W tym dniu na znak pokuty przyjmujemy popiół na nasze głowy. Msze Św. w tym dniu o godzinie 10:00 i 17:00. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. Droga Krzyżowa w naszym kościele będzie odprawiana w każdy piątek Wielkiego Postu o godzinie  16:30, wspólna dla wszystkich. Serdecznie zachęcam i zapraszam dzieci, młodzież oraz wszystkich parafian do udziału w tym nabożeństwie. Szczególnie zapraszam dzieci pierwszokomunijne i ich rodziców oraz kandydatów do bierzmowania do udziału w Drodze Krzyżowej. Gorzkie Żale we wszystkie niedziele Wielkiego Postu o godzinie 8:45.
  * W następną niedzielę do naszej parafii przybędzie sześcioosobowa grupa &#8222;[Noro Lim](http://www.norolim.pl/StronaGlowna)&#8221; z Krakowa (w tym dwie osoby z Sieprawia, czyli miejsca, gdzie urodziła się nasza patronka) z programem muzyczno-poetyckim opartym na tekstach z &#8222;Dzienniczka&#8221; Błogosławionej Anieli Salawy. Grupa, której założycielem jest Rafał Alicki, natomiast kierownikiem organizacyjnym Ewa Aksamović (jednocześnie autorka tekstów i wokalistka), istnieje od ponad 12 lat. Nazwa zespołu &#8211; Noro Lim &#8211; to zaczerpnięty z języka tolkienowskich elfów okrzyk oznaczający „Pędź naprzód”. Zespół dał około 300 koncertów, głównie w kościołach oraz kameralnych salach &#8222;z klimatem&#8221; (np. do ukochanych miejsc grupy należą Dom Grecki w Myślenicach, Zamek w Dobczycach, Zamek w Niepołomicach, sala w Śródmiejskim Ośrodku Kultury w Krakowie). Jak sami o sobie piszą: &#8222;Nasz nurt to szeroko pojęta muzyka poetycka, czyli piosenki o łagodnych dźwiękach, z poetyckim, marzycielskim tekstem oraz utwory instrumentalne zbliżone swą estetyką do muzyki filmowej. Z określeń, jakie mieliśmy okazję usłyszeć, najbardziej podobały nam się: muzyka ilustracyjna, muzyka baśni, aż wreszcie &#8211; niezmiernie poetycko: &#8222;wiatr i lawenda&#8221;&#8230; Zespół wydał 5 płyt, które będzie można nabyć po koncercie. Na płytach są między innymi utwory, które usłyszymy podczas występu w naszym kościele. Zapraszam serdecznie na koncert w niedzielę 22 lutego, na godzinę 10:00, a więc między Mszą Św. o godzinie 9:00 a Mszą Św. o godzinie 11:00.
  * Jest do nabycia nowy numer &#8222;Gościa Niedzielnego&#8221;.
  * W następną niedzielę po Mszy Św. niedzielnej odbędzie się próba chóru. Wszystkich chętnych serdecznie zapraszamy.
  * Komunikat Arcybiskupa Wojciecha Ziemby Metropolity Warmińskiego, przeznaczony do odczytania w dzisiejszą niedzielę:

[](http://archwarmia.pl/aktualno-ci/2015/luty/j-e-biskup-jozef-gorzy-ski-arcybiskupem-koadiutorem-archidiecezji-warmi-skiej/)

<img src="http://archwarmia.pl/assets/bp-JG2.jpg" alt="" width="300" height="311" /> 

Drodzy Bracia i Siostry!

W maju 2014 r.  zwróciłem się do Ojca Świętego Franciszka z prośbą o nowego biskupa pomocniczego dla Archidiecezji Warmińskiej. Kilka miesięcy później, we wrześniu, otrzymałem od Nuncjusza Apostolskiego w Polsce wiadomość, iż Ojciec Święty Franciszek, po rozważeniu wszystkich okoliczności zadecydował, aby zamianować dla naszej archidiecezji biskupa-koadiutora, czyli biskupa pomocniczego, który będzie wyznaczony jako mój następca. Serdecznie dziękuję za modlitwę w mojej intencji oraz w intencji wyboru nowego biskupa pomocniczego.

**Dzisiaj pragnę podzielić się radosną wiadomością, iż Ojciec Święty Franciszek mianował dnia 10 lutego 2015 r. biskupa Józefa Górzyńskiego, dotychczasowego biskupa pomocniczego Archidiecezji Warszawskiej, Arcybiskupem – Koadiutorem Archidiecezji Warmińskiej.**

Arcybiskup – Koadiutor nominat Józef Górzyński urodził się 5 marca 1959 r. w Żelechowie. Święcenia kapłańskie przyjął w dniu 2 czerwca 1985 r. z rąk kardynała Józefa Glempa. Następnie po dwóch latach pracy wikariuszowskiej rozpoczął studia specjalistyczne z dziedziny liturgiki w Papieskim Instytucie Liturgicznym św. Anzelma w Rzymie. Pracę doktorską obronił w 1996 r. na Wydziale Teologii Akademii Teologii Katolickiej w Warszawie. Po studiach został prefektem w Wyższym Metropolitalnym Seminarium Duchownym św. Jana Chrzciciela w Warszawie. Prowadził również pracę dydaktyczną na Papieskim Wydziale Teologicznym w Warszawie. W 2003 r. został mianowany opatem Kapituły Kolegiackiej Kampinosko &#8211; Bielańskiej, a rok później proboszczem parafii pw. Niepokalanego Poczęcia Najświętszej Maryi Panny w Warszawie. W 2012 r. kardynał Kazimierz Nycz mianował ks. Józefa Górzyńskiego moderatorem nadzwyczajnych szafarzy Komunii Świętej w Archidiecezji Warszawskiej, a także dyrektorem Wydziału Duszpasterstwa Ogólnego Kurii Metropolitalnej Warszawskiej. Z racji specjalizacji w dziedzinie liturgii od lat uczestniczy w pracach wielu komisji diecezjalnych i krajowych. Święcenia biskupie przyjął dnia 7 grudnia 2013 roku w Bazylice Archikatedralnej św. Jana Chrzciciela w Warszawie z rąk kardynała Kazimierza Nycza. W Konferencji Episkopatu Polski biskup Józef Górzyński przewodniczy Zespołowi Programowemu ds. Telewizyjnych Transmisji Mszy Świętej oraz Podkomisji ds. Służby Liturgicznej. Uczestniczy w pracach Komisji ds. Kultu Bożego i Dyscypliny Sakramentów. Jest delegatem Konferencji Episkopatu Polski ds. Duszpasterstwa Ministrantów oraz ds. Ruchu Odnowy w Duchu Świętym.

**Niech nowemu Arcybiskupowi &#8211; Koadiutorowi Archidiecezji Warmińskiej towarzyszą nasze modlitwy, by mógł ofiarnie wypełnić misję pasterską dla dobra i zbawienia dusz wiernych Ludu Bożego na Warmii.**

Olsztyn, dnia 10 lutego 2015 r.

_Arcybiskup_ _Wojciech Ziemba, Metropolita Warmiński_