---
title: VI Niedziela zwykła
date: 2026-02-15
---

> **<span style="color: #5D4587;">Mt 5, 17-37 </span>**
>
> **<span style="color: #5D4587;">„Jezus powiedział do swoich uczniów: »Nie sądźcie, że przyszedłem znieść Prawo albo Proroków. Przyszedłem nie po to, aby je znieść, ale wypełnić. Zapewniam was: Dopóki ziemia i niebo będą istnieć, nie zmieni się w Prawie ani jedna litera, ani jedna kreska, aż się wszystko spełni. Kto zniesie choćby jedno z najmniejszych przykazań i tak będzie nauczał ludzi, ten będzie najmniejszy w królestwie niebieskim. Kto je natomiast wypełni i nauczy wypełniać, ten będzie wielki w królestwie niebieskim. Dlatego mówię wam: jeśli nie będziecie sprawiedliwsi niż nauczyciele Pisma i faryzeusze, nie wejdziecie do królestwa niebieskiego. Słyszeliście, że kiedyś powiedziano: Nie popełnisz morderstwa, a kto by dopuścił się morderstwa, stanie przed sądem. A Ja wam mówię, że każdy, kto się gniewa na swego brata, będzie osądzony. A kto powie bratu: «Głupcze», stanie przed Wysoką Radą. A jeśli mu powie: «Durniu», skazany zostanie na ogień potępienia. Jeżeli więc przyniesiesz swoją ofiarę na ołtarz i przypomnisz sobie, że twój brat ma coś przeciwko tobie, zostaw przed ołtarzem ofiarę i najpierw idź pojednać się z bratem. Potem wróć i złóż ofiarę. Pogódź się ze swoim przeciwnikiem szybko, póki jeszcze jesteś z nim w drodze. Bo przeciwnik może cię wydać sędziemu, a sędzia strażnikowi, i zostaniesz zamknięty w więzieniu. Zapewniam cię: Nie wyjdziesz stamtąd, dopóki nie oddasz ostatniego grosza. Słyszeliście, że powiedziano: Nie dopuścisz się cudzołóstwa. A Ja wam mówię: Każdy, kto pożądliwie przygląda się kobiecie, już w swoim sercu popełnił cudzołóstwo. Jeśli twoje prawe oko prowadzi cię do upadku, wyłup je i odrzuć od siebie. Lepiej jest dla ciebie, gdy stracisz część twego ciała, niż gdyby całe ciało miało być wyrzucone na potępienie. Jeśli twoja prawa ręka prowadzi cię do upadku, odetnij ją i odrzuć od siebie. Lepiej jest dla ciebie, gdy stracisz część twego ciała, niż gdyby całe ciało miało iść na potępienie. Powiedziano też: Kto oddala swoją żonę, niech jej wręczy dokument rozwodu. A Ja wam mówię: Każdy, kto porzuca swoją żonę poza przypadkiem nierządu naraża ją na cudzołóstwo, i każdy, kto ożeniłby się z rozwiedzioną, czyni z niej cudzołożnicę. Słyszeliście, że kiedyś powiedziano: Nie przysięgaj fałszywie, ale bądź wierny przysięgom złożonym Panu. A Ja wam mówię: Wcale nie przysięgajcie. Ani na niebo, ponieważ jest tronem Boga; ani na ziemię, bo jest podnóżkiem Jego stóp; ani na Jerozolimę, gdyż jest miastem wielkiego Króla. Nie przysięgaj też na swoją głowę, bo nawet jednego włosa nie możesz uczynić białym lub czarnym. Niech wasza mowa będzie: tak – tak, nie – nie, a wszystko ponad to pochodzi od Złego«.”</span>**
>
>
>
> **Wybierzmy jednoznaczność**
>
> Słowa Jezusa z dzisiejszej Ewangelii są wyraźnym napomnieniem: „Niech wasza mowa będzie: tak – tak, nie – nie, a wszystko ponad to pochodzi od Złego". Warto dogłębnie przejąć się nimi, bo nawet jeśli nie popełniamy grzechów ciężkich, to sposób i częstotliwość popełniania grzechów lekkich nie powinny być poza naszą kontrolą. Oba rodzaje przewinień warto poddać osądowi sumienia oświeconego światłem wiary podczas codziennego rachunku sumienia. Oczywiście nie chodzi o to, aby naszym jedynym życiowym zadaniem było tropienie wszelkich niedoskonałości, a o to, abyśmy coraz głębiej byli napełnieni światłem Bożej łaski. To ona ukaże nam wszelkie czarne plamy na naszej duszy, które może wybielić jedynie Boże miłosierdzie. Odrzućmy więc najmniejsze przejawy dwuznaczności i wybierzmy jednoznaczność.
>
> <span style="color: #666699;">Jezu! Ty wiesz, że czasem chwieję się w wierze. Chwyć mnie wtedy mocno, abym nie zagubił siebie. Pragnę każdego dnia wybierać jednoznaczność i wytrwale podążać za Tobą.
> &nbsp;

- W tym tygodniu **Środą Popielcową** rozpoczyna się **Wielki Post** – okres 40 dni przygotowania do największych świąt chrześcijańskich – Świąt Paschalnych. W tym dniu tradycyjnie posypanie głów popiołem na znak pokuty. Msze Święte w tym dniu o godzinie <u>10:00</u> i o godzinie <u>17:00</u>. Przypominam, że w Środę Popielcową obowiązuje post ścisły.
- Zachęcam do udziału w nabożeństwach wielkopostnych. **Droga Krzyżowa** będzie odprawiana w naszym kościele w każdy piątek Wielkiego Postu o godzinie <u>16:30</u>, wspólna dla wszystkich. Serdecznie zachęcam i zapraszam wszystkich, w tym dzieci pierwszokomunijne i młodzież przed bierzmowaniem obowiązkowo. Po Mszy Świętej spotkanie z kandydatami do bierzmowania.
- **Gorzkie Żale** w niedziele Wielkiego Postu o godzinie <u>8:45</u>.
- Proszę, aby w następną niedzielę dzieci pierwszokomunijne przyniosły **krzyżyki do poświęcenia**, na godzinę <u>11:00</u>.
- W poniedziałek i czwartek Msza Święta o godzinie <u>8:00</u>.
- Osoby, które chciałyby korzystać z **pomocy żywnościowej** muszą zgłosić się do MOPS-u po skierowanie, do końca lutego.
- Dziś po Mszy Świętej będzie **zbiórka ofiar do puszek na pomoc dla Ukrainy** – jest to pilna odpowiedź na potrzeby mieszkańców pozbawionych źródeł prądu i ciepła.
- **Intencje mszalne na bieżący tydzień:**
  - poniedziałek: intencja własna;
  - wtorek: intencja własna;
  - środa: <u>10:00</u> + Józef (17 rocznica śmierci);
  - czwartek: intencja własna;
  - piątek: intencja własna;
  - sobota: + Roman Kaźmierczak (2 rocznica śmierci);
  - niedziela (22.02.26): <u>9:00</u> + Wojciech Madejski (3 rocznica śmierci); <u>11:00</u> + Alina Mrozowska i ++ z rodz. Witek i Mrozowskich; <u>17:00</u> + Ryszard Wierszewski.
