---
title: V Niedziela zwykła
date: 2026-02-08
---

> **<span style="color: #5D4587;">Mt 5, 13-16 </span>**
>
> **<span style="color: #5D4587;">„Jezus powiedział do swoich uczniów: »Wy jesteście solą ziemi. Lecz jeśli sól straci swoją właściwość, czym się ją posoli? Nie nadaje się do niczego, chyba tylko na wyrzucenie i podeptanie przez ludzi. Wy jesteście światłem dla świata. Nie może się ukryć miasto położone na górze. Nie zapala się też lampy po to, by ją schować pod garncem, lecz stawia się ją na świeczniku, żeby świeciła wszystkim, którzy są w domu. Tak też niech świeci wasze światło dla ludzi, aby widzieli wasze dobre czyny i chwalili waszego Ojca, który jest w niebie«.”</span>**
>
>
>
> **Boska siła w szczypcie soli**
>
> Jak ogromna siła tkwi w niepozornej szczypcie soli, która potrafi wywołać tak wielki skutek – zmienić smak każdej potrawy. Także i my możemy być taką Bożą szczyptą soli. Jezus powiedział wyraźnie: „Wy jesteście solą ziemi”. Kiedy uwierzymy, jak wielką moc przemieniającej miłości złożył Jezus w naszych sercach, przezwyciężymy lęk, który sprawia, że boimy się być w mniejszości. Nie obawiajmy się być szczyptą soli w rękach Jezusa. On potzrebuje naszego czasu, zaangażowania, talentów, cierpienia, myślenia, że sami nie damy rady. On widzi naszą bezradność i przyjmuje naszą szczyptę soli. Oddajmy Mu to, co mamy, a On zajmie się resztą.
>
> <span style="color: #666699;">Jezu! Zawstydza mnie Twoja dobroć i to, jak ogromnie wierzysz we mnie. Choć tak często drżę i czuję się tak mały, jak ziarenko soli, to jednak wierzę, że Twoja miłość mnie umocni.
> &nbsp;

- W środę – 11 lutego, w liturgiczne wspomnienie Najświętszej Marii Panny z Lourdes, wypada **Światowy Dzień Chorych**, ustanowiony przez Świętego Jana Pawła II. W tym dniu będzie udzielony Sakrament Chorych w czasie Mszy Świętej o godzinie <u>17:00</u>. Do Sakramentu tego mogą przystąpić wszystkie osoby starsze, osoby, które noszą znamię poważnej i trwałej choroby oraz są w stanie łaski uświęcającej.
- Msze Święte w tym tygodniu: w poniedziałek Mszy Świętej nie będzie, we wtorek i czwartek o godzinie <u>8:00</u>, w pozostałe dni o godzinie <u>17:00</u>.
- W dniu 4 lutego bieżącego roku, w Konwikcie Kapłanów Warmińskich w Olsztynie, po ukończeniu 99 roku życia, w 76 roku kapłaństwa i 57 roku biskupstwa odszedł do wieczności Ksiądz Biskup Profesor Julian Wojtkowski, Biskup Pomocniczy Senior Archidiecezji Warmińskiej. Był najstarszym biskupem w historii polskiego Kościoła. Pochowany w konkatedrze Świętego Jakuba w Olsztynie. Wieczny odpoczynek racz zmarłemu dać, Panie.
- **Intencje mszalne na bieżący tydzień:**
  - poniedziałek: ;
  - wtorek: ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - środa: w intencji osób chorych;
  - czwartek: w intencji własnej;
  - piątek: w intencji własnej;
  - sobota: w intencji własnej;
  - niedziela (15.02.26): <u>9:00</u> + Stanisława Dąbrowska; <u>11:00</u> + Aleksandra (9 rocznica śmierci); <u>17:00</u> + Jadwiga, Zygmunt Jadczak.
