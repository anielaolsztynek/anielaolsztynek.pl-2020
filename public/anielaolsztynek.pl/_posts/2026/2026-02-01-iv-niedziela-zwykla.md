---
title: IV Niedziela zwykła
date: 2026-02-01
---

> **<span style="color: #5D4587;">Mt 5, 1-12a </span>**
>
> **<span style="color: #5D4587;">„Jezus, widząc tłumy, wyszedł na górę. Gdy usiadł, zbliżyli się do Niego uczniowie. Wtedy odezwał się i zaczął nauczać: »Szczęśliwi ubodzy w duchu, ponieważ do nich należy królestwo niebieskie. Szczęśliwi, którzy cierpią udrękę, ponieważ będą pocieszeni. Szczęśliwi łagodni, ponieważ oni posiądą ziemię. Szczęśliwi, którzy są głodni i spragnieni sprawiedliwości, ponieważ oni będą nasyceni. Szczęśliwi miłosierni, ponieważ oni dostąpią miłosierdzia. Szczęśliwi, którzy mają czyste serce, ponieważ oni będą oglądać Boga. Szczęśliwi, którzy zabiegają o pokój, ponieważ oni zostaną nazwani synami Bożymi. Szczęśliwi, którzy są prześladowani za sprawiedliwość, ponieważ do nich należy królestwo niebieskie. Jesteście szczęśliwi, gdy was znieważają, prześladują i oczerniają z mojego powodu. Cieszcie się i radujcie, bo wielka jest wasza zapłata w niebie«.”</span>**
>
>
>
> **Łagodność to wielka siła**
>
> Jezus wszedł na górę i zaczął nauczać. Wokół Niego było mnóstwo ludzi. I choć widzieli się nawzajem, to każdy z nich miał inny obraz.
Z dołu było widać mało - tych, którzy znajdowali się najbliżej, i Jezusa na szczycie. Z góry było widać więcej, bo wszystkich można było ogarnąć spojrzeniem. Właśnie z takiej szerokiej perspektywy warto spojrzeć na słowa Chrystusa: „Szczęśliwi łagodni, ponieważ oni posiądą ziemię". Kto jest łagodny, ten został wypełniony Duchem Świętym. To On przynosi dar panowania nie tylko na skrawku ziemi, na której żyjemy, ale przede wszystkim dar panowania nad sobą.
Człowiek owładnięty Bożym Duchem potrafi z łagodnością mierzyć się z codziennymi wyzwaniami.
>
> <span style="color: #666699;">Jezu! Podziwiam siłę Twojej łagodności. W moim sercu rodzi się ogromne pragnienie bycia bliżej Ciebie. Niech Twój Duch owładnie mną, abym był szczęśliwy, idąc ścieżką łagodności.
> &nbsp;

- Dziś **I niedziela miesiąca**.
- Jutro – 2 lutego – obchodzimy **Święto Ofiarowania Pańskiego**. W tym dniu czcimy Chrystusa Pana – Światłość Świata (symbolizują to świece) i Jego Matkę pod nazwą Matki Bożej Gromnicznej. Tradycyjnie w czasie Mszy Świętej będzie błogosławieństwo świec zwanych gromnicami, które przynosimy ze sobą. Można będzie też nabyć je przed Mszą Świętą w zakrystii. Msze Święte w tym dniu o godzinie <u>10:00</u> i o godzinie <u>17:00</u>.
- Ofiary składane na tacę w tym dniu są przeznaczone na zakony klauzurowe w naszej Archidiecezji.
- W tym tygodniu wypada **I czwartek**, **I piątek** i **I sobota** lutego. W I czwartek wystawienie i adoracja Najświetszego Sakramentu od godz. <u>16:00</u> do <u>17:00</u>. W piątek przed południem odwiedziny chorych z Komunią Świętą i Sakramentem Chorych.
- Wszystkim dzieciom, młodzieży i nauczycielom rozpoczynającym II semestr nauki, życzę Bożego błogosławieństwa oraz zapału i wytrwałości w nauce i nauczaniu.
- W związku z zakończeniem kolędy, która była czasem bardzo miłych i serdecznych spotkań w Waszych domach rodzinnych, pragnę wyrazić szczerą i głęboką wdzięczność wobec wszystkich, których odwiedziłem i których odwiedził Ksiądz Michał. Dziękuję za wszelkie dobro i życzliwość, które są owocem tych spotkań, za gościnną i rodzinną atmosferę. Dziękuję za wszystko, co zbliża i budzi dobre relacje. Bóg zapłać za wszystkie ofiary. Pragnę bardzo serdecznie przywitać wszystkie nowe rodziny przybyłe do parafii.
- We wtorek Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: <u>10:00</u> ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich; <u>17:00</u> + Jan i Andrzej Gręda, Marianna i Franciszek Szczepkowscy;
  - wtorek: ;
  - środa: + Kazimierz Purzycki (1 rocznica śmierci);
  - czwartek: w intencji kapłanów i Apostolatu "Złota Róża";
  - piątek: o Bożą opiekę oraz zdrowie duszy i ciała dla Julity, Zachariasza i Rafała;
  - sobota: + Ewa Malinowska (10 rocznica śmierci);
  - niedziela (08.02.26): <u>9:00</u> + Stanisława (16 rocznica śmierci) i Eugeniusz Giranowscy; <u>11:00</u> + Michał; <u>17:00</u> + Wioleta Duch (1 rocznica śmierci).
