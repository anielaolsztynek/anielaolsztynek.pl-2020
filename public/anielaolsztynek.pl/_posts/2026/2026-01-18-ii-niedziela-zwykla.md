---
title: II Niedziela zwykła
date: 2026-01-18
---

> **<span style="color: #5D4587;">J 1, 29-34 </span>**
>
> **<span style="color: #5D4587;">„Gdy Jan zobaczył zbliżającego się Jezusa, oświadczył: »Oto Baranek Boży, który gładzi grzech świata. On jest Tym, o którym powiedziałem: Po mnie przyjdzie mężczyzna, który istniał przede mną, ponieważ był wcześniej ode mnie. Ja Go nie znałem, lecz dlatego przyszedłem chrzcić wodą, aby tak został objawiony Izraelowi«. Jan zaświadczył również: »Ujrzałem Ducha, który zstępował z nieba jakby gołębica i pozostał na Nim. Ja wprawdzie Go nie znałem, lecz Ten, który posłał mnie chrzcić wodą, zapowiedział mi: «Gdy zobaczysz, że na kogoś zstępuje Duch i na nim pozostaje, wiedz, że on będzie chrzcił Duchem Świętym». I zobaczyłem to, więc poświadczam: On jest Synem Bożym«.”</span>**
>
>
>
> **Chrystus - uległy Baranek**
>
> Król królów i Pan panów, współistotny Ojcu, a jednocześnie pokorny Baranek Boży. Jak to możliwe, aby połączyć w sobie te sprzeczności? Ile trzeba mieć w sobie uległości, aby będąc równy wobec Boga Ojca, być pokornym Synem Bożym. Tylko Jezus potrafi połączyć w sobie tę pozorną sprzeczność. Jezus, będąc wszechmogącym Bogiem, jest jednocześnie słabym i mało mogącym Barankiem. Adorujmy uległość tego Baranka, który nie afiszuje się z własną potęgą, ale ją ukrywa. W ten sposób zachęca nas, abyśmy z największą ufnością zbliżyli się do Niego. Pod pozorną słabością ukrywa się jednak moc nie z tego świata. Kiedy dziś tak wielu ludzi obnosi się ze swoją władzą w takiej czy innej dziedzinie, Boży Baranek zawstydza nas wszystkich swoją uległością, która ostatecznie okazuje się potęgą, której nic i nikt nie może przemóc.
>
> <span style="color: #666699;">Jezu, Boży Baranku! Adoruję Twoją uległą wszechmoc. Jakże pragnę upodobnić się do Ciebie. Pomóż mi nigdy nie wywyższać się z powodu danej mi władzy. Chcę być uległym Barankiem tak jak Ty.
> &nbsp;

- Dziś rozpoczyna się **Tydzień Modlitw o Jedność Chrześcijan**, a zakończy się w następną niedzielę – 25 stycznia.
- W związku z tym, że bloków i rodzin w parafii przybywa i będzie jeszcze przybywać, Ksiądz Michał wyraził chęć pomocy w kolędowaniu, co pozwoli na to, że czas kolędowania się nie wydłuży.
- Msze Święte w tym tygodniu: w poniedziałek i wtorek Mszy Świętej nie będzie, w środę i czwartek o godzinie <u>8:00</u>, w piątek i sobotę o godzinie <u>17:00</u>.
- **Porządek kolędy w tym tygodniu**:
  - Ul. Wrzosowa 1, 4, 6, 8 (poczynając od bloku 8) oraz 5A, 5B, 5C, 5D i 11, 13 – poniedziałek od godziny <u>15:00</u>.
  - Ul. Wrzosowa 7 i 9, ul. Jagodowa i Agrestowa (około godziny <u>18:00</u>) – wtorek od godziny <u>15:00</u>.
  - Ul. Wiśniowa – środa od godziny <u>10:00</u>, cd. od godziny <u>15:00</u>; ul. Porzeczkowa i Malinowa – środa od godziny <u>15:00</u>.
  - Ul. Leśników – czwartek od godziny <u>10:00</u>, cd. od godziny <u>15:00</u>; ul. Morelowa i Leśna – czwartek od godziny <u>15:00</u>.
  - ul. Mrongowiusza – piątek od godziny <u>14:00</u>, ul. Sportowa 1, 3, 5, 7A i ul. Kasztanowa – piątek od godziny <u>15:00</u>.
  - Ul. Sportowa 9-45 (numery nieparzyste) i numery 2, 2B i 4 – sobota od godziny <u>10:00</u>.
- **Intencje mszalne na bieżący tydzień:**
  - poniedziałek: ;
  - wtorek: ;
  - środa: ;
  - czwartek: ;
  - piątek: ;
  - sobota: + Czesława, Antoni Borkowscy i Jerzy Wilamowski;
  - niedziela (25.01.26): <u>9:00</u> w intencji Agnieszki z okazji imienin i rocznicy chrztu świętego; <u>11:00</u> + Alina Mrozowska i ++ z rodz. Mrozowskich i Witek; <u>17:00</u> + Ryszard Wierszewski.
