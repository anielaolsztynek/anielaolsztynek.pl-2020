---
title: II Niedziela Wielkiego Postu
date: 2022-03-13
---

> **Łk 9, 28b-36**
>
> **Promieniować szczęściem na widok Boga**
>
> Nieodmiennie zadziwiać nas powinna ta niezłomna wola Jezusa, by wyruszać na poszukiwanie miejsc, w których spotka swego Ojca. W żyznej Galilei, na pięknych, obfitujących w wodę i żywność równinach można by wygodnie ułożyć sobie życie, stworzyć bezpieczne schronienie, w którym niczego by nie brakowało. Jezus jednak czuje wezwanie na wysoką i samotną górę. Odchodzi z tej strefy komfortu, w której zaspokojone są wszystkie ludzkie potrzeby. Wszystkie poza tą jedną, najważniejszą: potrzebą spotkania z Bogiem. Dla jednej takiej chwili warto się długo wspinać. Warto pozostawić za sobą przyjemny cień i chłodne źródła. Rozświetlone oblicze Jezusa to nie tylko widoczny znak Jego chwały, lecz także obraz głębokiego szczęścia, którego doświadcza w spotkaniu z Ojcem.
>
> <span style="color: #666699;"> Panie Jezu, niechętnie pozostawiam cały mój świat. Jeśli jednak ukażesz mi swoje święte Oblicze, nic już nie będzie dla mnie piękne i pociągające. Ty żyjesz i królujesz na wieki wieków. Amen.
> &nbsp;

- W dzisiejszą, **II niedzielę Wielkiego Postu**, tradycyjnie po Mszy Świętej będą zbierane dobrowolne ofiary na potrzeby misji, które za pośrednictwem Dzieła Pomocy Misjom **"Ad Gentes"** zostaną przeznaczone na realizację projektów ewangelizacyjnych i humanitarnych.
- Zachęcam serdecznie i zapraszam do udziału w nabożeństwach wielkopostnych. To wyraz naszej wiary i zaangażowania w duchowe przeżycie Wielkiego Postu oraz zrozumienia dla tajemnicy Odkupienia, która dokonała się przez mękę i śmierć Chrystusa. **Droga Krzyżowa** w każdy piątek Wielkiego Postu o godzinie <u>16:30</u>, **Gorzkie Żale** w niedziele Wielkiego Postu o godzinie <u>08:45</u>.
- Liturgczna **uroczystość ku czci Świętego Józefa - Oblubieńca Najświętszej Marii Panny** wypada w najbliższą sobotę - 19 marca.
- **Rekolekcje wielkopostne** w naszej parafii za dwa tygodnie, tradycyjnie od IV niedzieli Wielkiego Postu.
- W związku z **napływem uchodźców z Ukrainy** do naszego kraju są podejmowane liczne działania i inicjatywy związane z ich przyjęciem. Jest też prośba do wszystkich parafii z zapytaniem: czy są rodziny lub osoby, które deklarują możlliwość i chęć przyjęcia uchodźców. Takie deklaracje można składać telefonicznie do mnie. Jest to sprawa pilna. Jeśli są takie możliwości, proszę o szybki kontakt.
- W poniedziałek Msza Święta o godzinie <u>8:00</u>.
- W minionym tygodniu odszedł do wieczności nasz parafianin - śp. Józef Woźny - lat 80. Wieczny odoczynek racz zmarłemu dać, Panie.
