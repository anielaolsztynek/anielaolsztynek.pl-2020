---
title: XII Niedziela zwykła
date: 2022-06-19
---

> **Łk 9, 18-24**
>
> **Ty jesteś Zbawicielem świata**
>
> Pytanie Jezusa domaga się bardzo osobistej odpowiedzi od każdego z nas. Niestety, nie zawsze jesteśmy w stanie odpowiedzieć szczerze. Odpowiadając na pytanie, kim jest dla nas Jezus, często zaczynamy kluczyć. Mówimy, że jest wybitnym mędrcem i mówcą, głosicielem wybitnie pięknej filozofii, że był dobry i życzliwy dla ludzi, wpłynął na losy świata i historię wielu osób. Wszystko to prawda, ale jest to odpowiedź niewystarczająca. Jedynie Piotr odpowiedział wprost i wyczerpująco: "Jesteś Chrystusem Bożym". Jeśli dziś nie znajdujemy w sobie wystarczającej wiary, by tak zawołać, jeśli nie zobaczyliśmy jeszcze w swoim życiu owoców zbawienia, wysłużonych przez Jezusa, możemy zawsze zdać się na Piotra - Piotra Apostoła i Piotra naszych czasów - który od wieków składa swoje wyznanie wiary. Naszą słabą wiarę, nawet naszą niewiarę, możemy zakorzenić w słowach, które wyznaje Kościół: "Jesteś Chrystusem Bożym". Ty jetses Zbawicielem świata.
>
> <span style="color: #666699;"> Panie Jezu, dziękuję Ci za święty, apostolski i powszechny Kościół, który niezłomnie przez wieki wyznaje wiarę w Ciebie. W nim zakorzeniam swoją warę, szczególnie, gdy jest ona słaba. Ty żyjesz i królujesz na wieki wieków. Amen.
> &nbsp;

- Dziękuję raz jeszcze tym wszystkim, którzy zaangażowali się w przygotowanie Mszy Świętej w Skansenie i przebieg procesji w uroczystość **Bożego Ciała** oraz za wykonanie czterech ołtarzy.
- W najbliższy czwartek obchodzimy w liturgii uroczystość **Narodzenia Świętego Jana Chrzciciela**.
- Natomiast w piątek wypada uroczystość **Najświętszego Serca Pana Jezusa**. Jest to dzień odpustu w sąsiedniej parafii.
- W tym tygodniu przybędzie w naszym kościele **figura Niepokalanego Serca Najświętszej Marii Panny**, ufundowana przez jedną rodzinę z parafii. Wspomnienie liturgiczne **Niepokalanego Serca Najświetszej Marii Panny** wypada w najbliższą sobotę. Poświęcenia tej figury dokonamy w następną niedzielę pod koniec Mszy Świętej o godzinie <u>9:00</u>.
- Msze Święte w sobotę połączone z sakramentem małżeństwa o godzinie <u>15:30</u> i <u>17:00</u>.
- W następną niedzielę o godzinie <u>11:00</u> będzie odprawiona Msza Święta w intencji dzieci, młodzieży, nauczycieli i katechetów na zakończenie roku szkolnego.

