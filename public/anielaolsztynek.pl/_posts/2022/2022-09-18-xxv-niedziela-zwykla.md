---
title: XXV Niedziela zwykła
date: 2022-09-18
---

> **Łk 16, 1-13**
>
> **Pełnię daje relacja z Bogiem**
>
> Po raz kolejny Jezus porównuje królestwo Boże do ziemskich bogactw, świadomy tego, jak bardzo nasze ludzkie serca przywiązane są do rzeczy materialnych, do mamony. Wyjaśnia nam więc prawdę o bezcennym bogactwie, jakim jest Boża miłość, używając środków na naszą miarę, posługując się obrazami, które łatwo zrozumiemy. To pokazuje głęboką prawdę o tym, że On jako jedyny rozumie nasze ludzkie serca i nie oskarża za chciwość, lecz wykorzystuje tę słabość, aby wzbudzić w nas pragnienie czegoś większego, bezcennego, świętego. Niczym dobry ojciec, który znając pasje swojego dziecka, wykorzystuje je, by się do niego zbliżyć. Decyzja o wyborze między dobrami tego świata a miłością przychodzi później, możliwa jest jednak dopiero wtedy, gdy zrozumiemy, jaką pustkę niesie bogactwo i jaką pełnię przynosi relacja z Bogiem.
>
> <span style="color: #666699;"> Panie Jezu Chryste, nie chcę dwóm panom służyć, wybieram Twoje królestwo. Ty żyjesz i królujesz na wieki wieków. Amen.
> &nbsp;

- Dziś odbywają się **Dożynki Wojewódzkie** w Skansenie, rozpoczynające się Mszą Świętą pod przewodnictwem Księdza Arcybiskupa Józefa Górzyńskiego Metropolity Warmińskiego o godzinie <u>12:00</u>.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchwnego Hosianum w Olsztynie**.
- Jest do nabycia nowy numer "Gościa Niedzielnego".
- Podziękowanie Stowarzyszeniu Rodzin.
- **Koncert w Ostródzie**. W niedzielę, 25 września, w ostródzkim amfiteatrze odbędzie się X Koncert Ewangelizacyjny "...by Świat usłyszał". Wystąpią Agnieszka i Piotr Cudzich z zespołem, Basia Pospieszalska, Arkadio, Agnieszka Musiał oraz ostródzki duet Zabłąkani w obłokach, Zespół Our Time, Chór i zespół warsztatowy. Początek o godzinie <u>17:00</u>, wstęp wolny. W piątek i sobotę poprzedząjace koncert odbędą się warsztaty wokalno-instrumentalne prowadzone przez Marcina Pospieszalskiego oraz muzyków z zespołu. Bliższe informacje na plakacie w gablocie oraz na stronie internetowej wwww. byswiatuslyszal.pl.
