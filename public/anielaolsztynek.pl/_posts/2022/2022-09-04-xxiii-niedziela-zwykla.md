---
title: XXIII Niedziela zwykła
date: 2022-09-04
---

> **Łk 14, 25-33**
>
> **Bardziej kochać Boga**
>
> Kluczem do zrozumienia dzisiejszych słów Jezusa jest słowo BARDZIEJ. Bardziej miłować. Wynika z nich wyraźnie, że wezwani jesteśmy do tego, by kochać ojca i matkę, żonę i dzieci, braci i siostry, chodzi jednak o to, by zawsze BARDZIEJ kochać Chrystusa. To znaczy: nie złamać pierwszego przykazania. Nie uczynić sobie z najbliższych bożka, który przysłoni nam Boga prawdziwego. BARDZIEJ miłować Chrystusa to także jedyna recepta na prawdziwą, wierną, mądrą, dającą wolność miłość wobec najbliższych. Jeżeli nie będziemy bardziej kochać Boga, to nasza miłość do ludzi łatwo przerodzi się w egoizm, zawłaszczanie, krzywdę. Owo kochanie Boga BARDZIEJ jest więc jedynym gwarantem prawdziwej miłości wobec tych, których chcemy kochać pięknie tu, na ziemi.
>
> <span style="color: #666699;"> Panie Jezu Chryste, Ty uczysz mnie wybierać największą ze wszystkich miłości, bym w niej odnalazł źródło do kochania w życiu codziennym. Ty żyjesz i królujesz na wieki wieków. Amen.
> &nbsp;

- Dziś w naszej parafi **Odpust ku czci Błogosławionej Anieli Salawy** i pierwsza rocznica poświęcenia kościoła. Pod koniec Mszy Świętej o godzinie <u>9:00</u> zostanie poświęcona tablica upamiętniająca to wydarzenie. Po Mszach Świętych o godzinie <u>9:00</u> i <u>11:00</u> litania ku czci Błogosławionej Anieli Salawy, a podczas Mszy Świętej o godzinie <u>11:00</u> dziękczynne Te Deum.
- Poświęcenie tornistrów i przyborów szkolnych **pierwszoklasistów** dzisiaj pod koniec Mszy Świętej o godzinie <u>11:00</u>.
- Tradycyjnie w niedziele po Mszach Świętych **będą rozdawane dzieciom obrazki nawiązujące do Ewangelii**. Dzieci przygotowujące się w tym roku szkolnym do I Komunii Świętej, jak również dzieci z klas drugich, zbierają obrazki obowiązkowo. (Od następnej niedzieli).
- Liturgiczna uroczystość **Narodzenia Najświętszej Marii Panny** - Matki Bożej Gietrzwałdzkiej - wypada w czwartek, 8 września.
- Główne uroczystości **145 rocznicy Objawień Najświętszej Marii Panny w Gietrzwałdzie** oraz **56 Dożynki Archidiecezjalne** w następną niedzielę o godzinie <u>11:00</u>.
- **Pielgrzymka piesza z Olsztynka do Gietrzwałdu** w najbliższą sobotę - 10 września. Wyjście o godzinie <u>8:00</u> spod kościoła Najświętszego Serca Pana Jezusa.
- Za dwa tygodnie - 18 września - odbędą się **Dożynki Wojewódzkie w Skansenie** o godzinie <u>12:00</u>. W związku z tym, w tym dniu nie będzie Mszy Świętej o godzinie 11:00 w naszym kościele.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, w następną niedzielę po Mszy Świętej o godzinie <u>11:00</u>. Rodzice zgłaszają swoje dzieci do przyjęcia tego sakramentu.
- W związku z rozpoczętym już nowym rokiem szkolnym wszystkim dzieciom, młodzieży, nauczycielom, katechetom i wychowawcom życzę Bożego błogosławieństwa i wytrwałości w nauce i nauczaniu.
- W minionym tygodniu odszła do wieczności nasza parafianka śp. Anna Makutynowicz, lat 90. Pogrzeb jutro o godzinie <u>11:00</u>. Nie będzie Mszy Świętej o godzinie 17:00. Wieczny odpoczynek racz zmarłej dać, Panie.
