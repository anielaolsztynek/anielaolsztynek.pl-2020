---
title: I Niedziela Adwentu
date: 2022-11-27
---

> **Mt 24, 37-44**
>
> **Żyjmy w nadziei**
>
> W niezwykle poruszającym filmie Nanniego Morettiego pod tytułem "Pokój syna" jest taka oto scena. Ojciec wracający z pogrzebu swojego dziecka wykrzykuje w rozpaczy słowa pełne niezgody na zdanie, które w dzisiejszej Ewangelii wypowiada Jezus Chrystus: "Gdyby gospodarz wiedział, o jakiej porze nocy przyjdzie złodziej, na pewno by czuwał". Słowa te, wypowiedziane na pogrzebie przez kapłana, musiały wywołać w sercu ojca tę dramatyczną reakcję, którą doskonale rozumiemy. Zdajemy sobie bowiem sprawę z tego, że sensem tej metafory jest właśnie fakt, iż śmierć przyjdzie z zaskoczenia, zawsze niespodziewanie. I że wezwani jesteśmy do czujności, która nie może być nieustannym lękiem o życie, lecz raczej pełną zaufania nadzieją. Nie da się żyć w ciągłym przekonaniu, że śmierć może nas w każdej chwili pokonać. Można jednak żyć w nadziei, że śmierć przyjdzie w chwili, którą Bóg uzna dla nas za najlepszą.
>
> <span style="color: #666699;"> Panie Jezu Chryste, Ty wiesz, jak bardzo obawiamy się śmierci. Daj nam ufność, iż wraz z nią przychodzisz i Ty, bo przecież żyjesz żyjesz i królujesz na wieki wieków. Amen.
> &nbsp;

- Dziś rozpoczął się **Adwent**, który jest czasem radosnego oczekiwania na Boże Narodzenie. Niech to będzie dla nas czas religijnej refleksji, modlitwy i przygotowania na przyjście Pana.
- Naszemu przygotowaniu do nadchodzących Świąt mają pomóc **rekolekcje adwentowe** – poprzez Słowo Boże, Sakrament Pokuty i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, a więc za tydzień. Wygłosi je ks. Adrian Bienasz proboszcz z Wojciech.
- W tym tygodniu wypada **Iczwartek, I piątek i I sobota** grudnia. W piątek przed południem odwiedziny chorych. Proszę też zgłaszać te osoby, które chciałyby przyjąć sakramenty przed świętami, a nie mogą przyjść do kościoła z powodu wieku czy choroby.
- **Zmiana tajemnic różańcowych** w następną niedzielę o godzinie <u>8:30</u>.
- Serdecznie zapraszam do udziału w Adwencie w **Mszach Świętych roratnich o Najświętszej Marii Pannie**, które będą w tym tygodniu w środę i czwartek o godzinie <u>17:00</u> i w środę o godzinie <u>17:00</u>. Dzieci zapraszam z lampionami w czwartek, dzieci przygotowujące się do I Komunii Św. obowiązkowo, tak samo młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek odbędzie się konkurs tych lampionów.
- W następną, II niedzielę Adwentu, tradycyjnie po Mszach Świętych będą zbierane dobrowolne ofiary na **Fundusz Pomocy Kościołowi na Wschodzie**.
- Można już nabywać **świece Caritas** na stół wigilijny - cena 10 złotych.
- Bardzo proszę, aby osoby, które w latach ubiegłych roznosiły opłatki, zgłosiły się po opłatki do zakrystii czy kancelarii. Można zgłaszać się od najbliższej środy.
- Podobnie jak w latach ubiegłych będą organizowane paczki przede wszystkim z myślą o osobach samotnych, starszych i chorych. Każdy może włączyć się w to dzieło poprzez napełnienie siatki charytatywnej. Takie siatki są wyłożone przy półce z prasą. Te siatki napełnimy w domu artykułami spożywczymi i chemicznymi i przyniesiemy je z powrotem do zakrystii lub na plebanię do 15 grudnia.
- W najbliższą środę – 30 listopada – obchodzimy liturgiczną **Uroczystość Świętego Andrzeja Apostoła** – głównego patrona Archidiecezji Warmińskiej.
- W minionym tygodniu odeszli do wieczności nasz parafianin z Sudwy, śp. Dionizy Sieradzki, lat 80. Wieczny odpoczynek racz zmarłym dać, Panie.


