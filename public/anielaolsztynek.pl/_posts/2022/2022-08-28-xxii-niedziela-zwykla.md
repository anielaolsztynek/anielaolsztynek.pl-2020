---
title: XXII Niedziela zwykła
date: 2022-08-28
---

> **Łk 14, 1. 7-14**
>
> **Jezus patrzy z miłosierdziem**
>
> Dwa pierwsze zdania dzisiejszej Ewangelii niosą jakby sprzeczne komunikaty. W pierwszym czytamy, że faryzeusze uważnie obserwowali Jezusa. W drugim, że to Jezus patrzy uważnie na faryzeuszy i to On znajduje w ich zachowaniu coś godnego potępienia. Ci, którzy mieli mnóstwo podejrzeń i spoglądali na Jezusa osądzającym wzrokiem, nie znaleźli nic, co można by było uznać za winę. Sami jednak już od początku skompromitowali się zachowaniem pełnym pogardy dla innych, pychy, egocentryzmu i głupoty. Jest bowiem całkowitym brakiem pokory, lecz także brakiem rozsądku, wepchnąć się na pierwsze miejsce podczas uczty i narazić na przykrość bycia przeniesionym w dół hierarchii. Spotkały się tu dwa rodzaje spojrzeń: faryzeusze obserwują, by pochwycić Jezusa na grzechu i pozostają  rozczarowani. Jezus patrzy ze zrozumieniem, litością i miłosierdziem, a jednak dostrzega obraz, który musi Go głęboko zasmucić.
>
> <span style="color: #666699;"> Panie Jezu Chryste, wiem, że na uczcie w Twoim domu będę mógł położyć głowę na Twym ramieniu. Dziękuję Ci za ten zaszczyt, za tę obietnicę, którą złożyłeś mnie, grzesznikowi, niegodnemu takiego miłosierdzia. Ty żyjesz i królujesz na wieki wieków. Amen.
> &nbsp;

- Dziś w Sanktuarium Matki Bożej Królowej Pokoju w Stoczku Klasztornym odbywają się **archidiecezjalne uroczystości dziękczynne za beatyfikację bł. Stefana Wyszyńskiego**.
- W najbliższy czwartek - 1 września - wypada **83 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem o godzinie <u>12:00</u>  w intencji poległych.
- W tym tygodniu wypada **I czwartek, I piątek, I sobota** września. W piątek przed południem odwiedziny chorych.
- **Zmiana tajemnic różańcowych** w następną niedzielę o godzinie <u>8:30</u>.
- **Odpust parafialny ku czci Błogosławionej Anieli Salawy**, patronki naszej parafii, będziemy przeżywali w następną niedzielę. Kazanie wygłosi ksiądz Dariusz Sonak, dyrektor Archidiecezjalnego Ośrodka Charytatywnego Caritas w Rybakach, kapelan Szpitala Pulmonologicznego w Olsztynie, asystent kościelny warmińskiej edycji Gościa Niedzielnego. W tym dniu wypada też 1 rocznica poświęcenia naszego kościoła. Pod koniec Mszy Świętej o godzinie <u>9:00</u> zostanie poświęcona tablica upamiętniająca to wydarzenie. Po Mszach Świętych o godzinie <u>9:00</u> i <u>11:00</u> odmówimy wspólnie Litanię ku czci Błogosławionej Anieli Salawy, a podczas Mszy Świętej o godzinie <u>11:00</u> zaśpiewamy dziękczynne Te Deum.
- Kończy się czas wakacji i zasadniczo urlopów. Wyrażamy wdzięczność Bogu za czas wypoczynku. Msza Święta w intencji dzieci, młodzieży, nauczycieli i katechetów na rozpoczęcie roku szkolnego będzie odprawiona w następną niedzielę o godzinie <u>11:00</u>.
- W następną niedzielę też na godzinę <u>11:00</u> zapraszam szczególnie **pierwszoklasistów** ze Szkoły Podstawowej z tornistrami i przyborami szkolnymi, które na zakończenie Mszy Świętej zostaną poświęcone.
- W poniedziałek i środę Msza Święta o godzinie <u>8:00</u>.
