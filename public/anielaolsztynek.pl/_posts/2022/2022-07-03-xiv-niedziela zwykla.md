---
title: XIV Niedziela zwykła
date: 2022-07-03
---

> **Łk 10, 1-12. 17-20**
>
> **Duchowe zwycięstwo na wieczność**
>
> "Lecz nie cieszcie się z tego, że duchy się wam poddają, ale cieszcie się raczej z tego, że wasze imiona są zapisane w niebie". To niezwykłe zdanie przypomina nam, że rolą Kościoła na ziemi nie jest doczesny sukces. Nasze powołanie nie polega na osiąganiu kolejnych rekordów, na dobrze wyglądających statystykach, nawet nie na duchowych zwycięstwach tu, na ziemi. Nawet gdybyśmy opublikowali nagrania z egzorcyzmów, podczas których złe duchy opuszczają dręczonych ludzi na żądanie kapłanów, nie to będzie powodem do chluby. Wszystko bowiem, co tu, na ziemi, robimy, jest po to, by wypełnił się ten jeden, jedyny i najważniejszy Boży plan: zapisanie naszych imion w niebie, a więc duchowe zwycięstwo, obliczone na wieczność.
>
> <span style="color: #666699;"> Panie Jezu Chryste, pragnę być pośród tych siedemdziesięciu dwóch, których wysyłasz na krańce świata, by głosili Twoje imię. Chcę dawać światu świadectwo Twojej Ewangelii. Ty żyjesz i królujesz na wieki wieków. Amen.
> &nbsp;

- W związku z zakończeniem nabożeństwa czerwcowego, w każdą środę będzie odmawiana **nowenna do Matki Bożej Nieustającej Pomocy**, a w piątki **koronka do Miłosierdzia Bożego**, o ile będzie kilka osób.
- **Zmiana tajemnic różańcowych** dziś o godzinie <u>8:30</u>.
- Również dziś, w I niedzielę miesiąca, **adoracja Najświętszego Sakramentu**.
- 1 lipca minęła 26 rocznica powstania naszej parafii, natomiast w czwartek - 7 lipca - wypada 26 rocznica pierwszej Mszy Świetej odprawionej w kaplicy.
- **39. Warmińska Piesza Pielgrzymka na Jasną Górę** wyrusza 31 lipca i będzie trwała do 12 sierpnia. Hasło tegorocznej pielgrzymki to "Posłani w pokoju Chrystusa".

