---
title: XXI Niedziela zwykła
date: 2022-08-21
---

> **Łk 13, 22-30**
>
> **Liczy się każdy najmniejszy krok**
>
> Kontekst dzisiejszej Ewangelii jest niezwykle ważny. Oto nauka o sprawiedliwości Bożej wygłoszona zostaje w drodze do Jerozolimy, to znaczy w momencie, w którym Jezus całą swoją postawą udowadnia, że ów sąd, na który czekamy, Boży sąd, dokonuje się w drodze, krok po kroku. Wynik tego sądu zależy od najdrobniejszych gestów, tak jak dojście do celu zależy od najmniejszych kroków. Wydaje nam się, że Bóg oceniać będzie z dystansu, patrząc na cel, który osiągnęliśmy lub nie, tymczasem Bóg ocenia to, co maleńkie. Nie pyta, czy słuchaliśmy Jego nauczania i czy zasiadaliśmy z Nim przy stole. Pyta o to, czy nie dopuszczaliśmy się niesprawiedliwości, a więc czy nie poskąpiliśmy tym, którzy mają mniej od nas. To te małe gesty, jak małe kroki, zwykła codzienna dobroć, troska o innych, malutkie gesty miłości, będą przeważały na sądzie ostatecznym na naszą korzyść lub przeciwko nam. W tej pielgrzymce bowiem liczy się każdy najmniejszy krok.
>
> <span style="color: #666699;"> Panie Jezu Chryste, chcę w każdym małym geście wypełniać Twoje polecenia, by na sądzie ostatecznym znaleźć w Tobie obrońcę. Ty żyjesz i królujesz na wieki wieków. Amen.
> &nbsp;

- W najbliższy piątek - 26 sierpnia- wypada uroczystość **Najświętszej Marii Panny Częstochowskiej**.
- Dziś o godzinie <u>11:00</u> będzie odprawiona Msza Święta w intencji pszczelarzy, z udziałem kilkunastu kół pszczelarzy, w ramach obchodów **V Regionalnego Dnia Pszczelarza i 100-lecia PZP**.
- Ksiądz Arcybiskup Józef Górzyński Metropolita Warmiński oraz Ksiądz Wojciech Sokołowski - kustosz Sanktuarium w Stoczku Klasztornym - zapraszają na **archidiecezjalne uroczystości dziękczynne za beatyfikację bł. Stefana Wyszyńskiego**, które odbędą się w Sankktuarium Matki Bożej Królowej Pokoju w Stoczku Klasztornym w dniu 28 sierpnia (niedziela). Głównym punktem tego dziękczynienia będzie Msza Święta o godzinie <u>11:00</u>, której przewodniczył będzie Ksiądz Kardynał Kazimierz Nycz. Szczegółowy program jest w gablocie. Gorąco zachęcamy wiernych naszej archidiecezji i parafii do udziału w tym wydarzeniu.
