---
title: XVI Niedziela zwykła
date: 2022-07-17
---

> **Łk 10, 38-42**
>
> **Trzeba się zatrzymać**
>
> Zwykło się sądzić,że Maria, kobieta o usposobieniu kontemplacyjnym, jest wzorem życia duchowego. Tymczasem dzisiejsza Ewangelia także o Marcie mówi bardzo wprost: "zatrzymała się". To ważny szczegół. Co prawda posługiwała i organizowała tak wiele, że wciąż była w biegu. W ferworze zajęć znalazła jednak moment, by zwrócić się do Chrystusa. Aby tak się stało, musiała się zatrzymać. Zwolnić. Porzucić swoje zadania. Chrystus widzi tę energiczną kobietę i docenia jej wysiłek, by się z Nim skomunikować. To początek ich relacji. Być może planowała zatrzymać się tylko na chwilę, lecz wierzymy, że nie poszła już nigdzie dalej i całą sobą, całym sercem przylgnęła do Chrystusa.
>
> <span style="color: #666699;"> Panie Jezu Chryste, Ty znasz moją codzienność, wiesz, jak bardzo się spieszę, ile mam spraw. Naucz mnie - za przykładem Marty - zatrzymywać się przy Tobie. Ty żyjesz i królujesz na wieki wieków. Amen.
> &nbsp;

- Bóg zapłać za ofiary składane dziś na tacę na potrzeby Wyższego Seminarium Duchownego "Hosianum" w Olsztynie.
- Na prośbę **Stowarzyszenia Rodzin i Przyjaciół Osób z Zespołem Downa "Strzał w 10"**, w następną niedzielę po Mszach Świętych przy wyjściu z kościoła będą zbierane dobrowolne ofiary na wykup działki pod rozbudowę "Szkoły Akceptacji" w Łupstychu koło Olsztyna. Koszt tej działki wynosi 700 000 złotych. Ważna jest pierwsza rata w wysokości 190 000 złotych. Brakuje jeszcze 60 000 złotych. Pieniądze na budowę szkoły są już zapewnione. Aktualnie istnieje tam przedszkole i szkoła podstawowa, do której przywożone są dzieci z różnych miejscowości, w tym z Olsztynka. Jest tam ponad 100 dzieci. Chodzi o rozbudowę tej szkoły i stworzenie poziomu ponadpodstawowego z możliwością przygotowania zawodowego. Informacje na ten temat są umieszczonne w gablocie na zewnątrz kościoła.
- Poświęcenie pojazdów odbędzie się za dwa tygodnie na zakończenie **Tygodnia Modlitw za Kierowców**.
- Wydawanie żywności jutro w godzinach <u>18:00-19:00</u>.
