---
title: XXXII Niedziela zwykła
date: 2022-11-06
---

> **Łk 20, 27-38**
>
> **Nadzieja kontra absurd**
>
> Saduceusze nie wierzyli w zmartwychwstanie. Głęboką prawdę o nieśmiertelnej duszy ludzkiej zastąpili mało pocieszającym wyobrażeniem, że człowiek pozostaje w pamięci swojego potomstwa. Historia kobiety, która nie dała potomstwa siedmiu mężom, to sprowadzenie bezmiaru ludzkiej tragedii do absurdu. Można więc powiedzieć, że saduceusze przychodzą do Jezusa, gdyż desperacko potrzebują nadziei wobec faktu, iż wiarą w to, że pozostaną w pamięci swoich dzieci, zachwiać może taka właśnie paradoksalna sytuacja. Przychodzą do Jezusa, licząc, że On będzie dla nich źródłem nadziei. Nie przeliczyli się.
>
> <span style="color: #666699;"> Panie Jezu Chryste, prowadź mnie scieżkami wiary, bym czekał stęskniony na zmartwychwstanie w Twoim królestwie. Ty żyjesz i królujesz na wieki wieków. Amen.
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- We wtorek zakończenie **nabożeństw za zmarłych - wypominek** w naszym kościele. Natomiast Msza Święta zbiorowa za naszych bliskich zmarłych będzie odprawiana przez cały listopad.
- W piątek – <u>11 listopada</u> – wypada **104 rocznica Odzyskania Niepodległości Polski**.
- W tym dniu wypada też **22 rocznica poświęcenia naszego dzwonu i plebanii**.
- Na najbliższy piątek Ksiądz Arcybiskup Józef Górzyński, w trosce o dobro duchowe wiernych, udziela wszystkim wiernym Archidiecezji Warmińskiej i osobom przebywającym na jej terenie, **dyspensy** od zachowania wstrzemięźliwości od pokarmów mięsnych i charakteru pokutnego tego dnia.
- **VI modlitewne czuwanie**, podczas którego będziemy rozważać szóstą boleść Matki Bożej "Zdjęcie Ciała Pana Jezusa z Krzyża", ofiarowaną jako ekspiację za grzechy: za brak wierności Panu Bogu i Matce Najświętszej naszej królowej, za profanację krzyży i Matki Bożej w jej wizerunkach, za brak wychowania młodego pokolenia w duchu miłości do Pana Boga i Ojczyzny, odbędzie się w Gietrzwałdzie, w sobotę, 12 listopada bieżącego roku.
- W następną niedzielę obchodzimy **Światowy Dzień Ubogich**. Po Mszy Świętej będą zbierane ofiary na potrzeby Caritas Archidiecezji Warmińskiej.
- W przedsionku kościoła są wyłożone książki, które można sobie wziąć.
