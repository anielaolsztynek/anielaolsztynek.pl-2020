---
title: XXX Niedziela zwykła
date: 2022-10-23
---

> **Łk 18, 9-14**
>
> **Ekonomia zbawienia**
>
> W ekonomii zbawienia panują reguły, których nie wymyśliłby żaden człowiek. Skupienie na sobie, autotematyczność, egocentryzm - oto głównie przeszkody w naszej relacji z Bogiem, która wymaga skruszonego serca i pokory. Faryzeusz sprawia wrażenie, jakby miał ducha dziękczynienia - „Boże, dziękuję Ci, że nie jestem jak inni ludzie” - w rzeczywistości jednak jest to zły duch porównywania, który go zwiódł, infekując pychą. Celnik, który pozornie dystansuje się od Boga - „stał z daleka” - jest w rzeczywistości w samym Jego Sercu i został usprawiedliwiony, bo znał całą swoją ludzką biedę i nie próbował jej ukryć czy perfumować. Ekonomia Boga jest bardzo szczególna. Tu wartość płynie tylko z miłości.
>
> <span style="color: #666699;"> Panie Jezu Chryste, dziś nie śmiem nawet oczu podnieść ku niebu, biję się w piersi i wołam: Bądź miłościwy dla mnie, grzesznego. Ty żyjesz i królujesz na wieki wieków. Amen.
> &nbsp;

- Bóg zapłać za ofiary składane dziś **(Tydzień Misyjny)** na tacę na potrzeby misji.
- Zapraszam do **wspólnej modlitwy różańcowej** codziennie o godzinie <u>16:30</u>.
- Okazja do poświęcenia pomników na grobach naszych bliskich będzie w uroczystość **Wszystkich Świętych**. Jest też możliwość w następną niedzielę od godziny <u>12:30</u> na zgłoszenie telefoniczne lub dziś po Mszy Świętej.
- Kartki na wypominki i na Mszę Świętą zbiorową za zmarłych są wyłożone na półce z prasą.
- W następną niedzielę o godzinie <u>11:00</u> Msza Święta w intencji księdza śp. Jana Paszulewicza w 30-ty dzień po pogrzebie.
- W minionym tygodniu odeszła do wieczności nasza parafianka śp. Alina Mrozowska, lat 57 i śp. Robert Dumka, lat 48. Wieczny odpoczynek racz zmarłym dać, Panie.
