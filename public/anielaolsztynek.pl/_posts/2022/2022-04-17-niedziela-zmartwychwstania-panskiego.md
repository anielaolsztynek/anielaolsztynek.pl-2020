---
title: Niedziela Zmartwychwstania Pańskiego
date: 2022-04-17
---

> **J 20, 1-9**
>
> **Piotr i Jan biegną do pustego grobu**
>
> Dziś jesteśmy świadkami szczególnego wyścigu dwóch apostołów. Pierwszy z nich to Jan, rozgorączkowany chłopiec, który - gdy usłyszał o zmartwychwstaniu - wybiegł na spotkanie Mistrza pełen emocji i nowej siły. Drugi to przygnieciony ciężarem swego grzechu Szymon Piotr. Znamienne jest, że Jan po dotarciu do grobu czeka na tego, którego Chrystus ustanowił pierwszym z apostołów. Tradycja Kościoła widzi w tych dwóch postaciach personifikację charyzmatu i urzędu. Charyzmaty zawsze wyprzedzają to, co urzędowe, wyprzedzają przełożeństwo. Ale jeśli zanurzone są w woli Chrystusa, to zawsze się podporządkowują temu, co reprezentuje Piotr, głowa apostołów. To on, choć czasem powolny i zmęczony, bierze odpowiedzialność za to, co będzie sercem wspólnoty: za dobrą nowinę o pustym grobie, za paschalne orędzie zmartwychwstałego Pana.
>
> <span style="color: #666699;"> Panie Jezu Chryste, jest we mnie wiele z entuzjazmu Jana. Jest też wiele z Piotra, który pierwszy wszedł do Twojego pustego grobu. Niech to uczyni mnie prawdziwym świadkiem Twojego zmartwychwstania. Ty żyjesz i królujesz na wieki wieków. Amen.
> &nbsp;

- Jutro, w drugim dniu świąt, Msze Święte o godzinie <u>9:00</u> i <u>11:00</u>, nie będzie Mszy Świętej o godzinie 17:00.
- We wtorek Mszy Świętej w naszym kościele nie będzie.
- Spotkanie indywidualne rodziców z dzieckiem przed I Komunią Świętą w środę o godzinie <u>17:30</u>.
- Próby dla dzieci przed I Komunią Świetą w czwartek i piątek o godzinie <u>17:30</u>.
- W piątek z uwagi na oktawę wielkanocną **nie obowiązuje wstrzemięźliwość od pokarmów mięsnych**.
- W następną niedzielę wypada **Święto Miłosierdzia Bożego**.
- W najbliższą sobotę - 23 kwietnia - o godzinie <u>9:00</u> odbędzie się w naszym kościele **Przegląd Pieśni Religijnej** (po dwuletniej przerwie spowodowanej pandemią).
- Jest do nabycia nowy numer "Gościa Niedzielnego".
