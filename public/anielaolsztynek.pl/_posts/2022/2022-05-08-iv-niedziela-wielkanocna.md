---
title: IV Niedziela Wielkanocna
date: 2022-05-08
---

> **J 10, 27-30**
>
> **Tożsamość chrześcijańska**
>
> Słowa dzisiejszej Ewangelii mają bardzo konkretny kontekst. Jezus wypowiedział je w portyku Salomona, w świątyni jerozolimskiej, w bardzo szczególnym czasie, a mianowicie podczas święta poświęcenia świątyni. Był to moment, w którym otaczający Go Żydzi bardzo wyraźnie zażądali, aby ujawnił prawdę o sobie, aby wyznał, że jest Mesjaszem. W odpowiedzi usłyszeli te niezwykłe słowa, w których mieli odkryć, że powołanie mesjańskie oznacza dla Jezusa wejście w żywą relację z każdym z nas: "Moje owce są Mi posłuszne. Ja je znam". Wyraźnie widać tu dynamikę dialogu, dwustronną relację, zaangażowanie. Pasterz zna owce, a one są mu posłuszne. Jest to relacja miłości, wzajemnej na siebie wrażliwości, relacja wzajemnego zaufania. Dla Jezusa misja mesjańska oznacza zapewnienie każdemu człowiekowi owego bezpieczeństwa, które jest tożsamością chrześcijanina.
>
> <span style="color: #666699;"> Panie Jezu Chryste, bardzo uspokaja mnie to zapewnienie, że nikt mnie nie wyrwie z Twojej ręki. Trzymaj mnie mocno, nawet gdy się wyrywam. Ty żyjesz i królujesz na wieki wieków. Amen.
> &nbsp;

- Dziś w naszej parafii **uroczystość I Komunii Świętej**, do której przystąpiło siedemnaścioro dzieci( w tym dwanaścioro z naszej parafii).
- Bóg zapłać rodzicom dzieci przystępujących w tym roku pierwszy raz do Komunii Świętej za **dar ołtarza** – dar dla parafii – pulpit pod mszał oraz dwa ornaty fioletowe.
- Jutro w liturgii wypada **Uroczystość Świętego Stanisława** Biskupa i Męczennika, głównego patrona Polski, przeniesiona z dnia dzisiejszego z uwagi na Niedzielę Wielkanocną.
- **Spotkania indywidualne z kandydatami do bierzmowania** we wtorek i środę o godzinie <u>17:45</u>.
- Zachęcam i zapraszam do udziału w **nabożeństwie majowym**, połączonym w tym tygodniu z **Nowenną do Świętego Andrzeja Boboli**, patrona Polski, o pokój na Ukrainie oraz o dar jedności w naszej Ojczyźnie.
- W następną niedzielę o godzinie <u>08:00</u> wystawienie Najświętszego Sakramentu, nabożeństwo majowe, ostatni dzień Nowenny do Świętego Andrzeja Boboli i Akt Zawierzenia Bożemu Miłosierdziu.
- **Próby przed bierzmowaniem** w czwartek i piątek o godzinie <u>17:50</u>.
- W najbliższą środę zapraszam dzieci, które przed rokiem były u I Komunii Świętej. Chcemy spotkać się z nimi i modlić się wspólnie w I rocznicę tej uroczstości.
