---
title: XXXIV Niedziela zwykła - uroczystość Jezusa Chrystusa Króla Wszechświata
date: 2022-11-20
---

> **Łk 23, 35-43**
>
> **Krzyk miłości**
>
> Bardzo często ci, którzy naparawdę głęboko cierpią, ci, którzy przeżywają najstraszniejsze chwile swojego życia, w rozpaczy i w lęku, gotowi są wobec Boga wykrzyczeć największe przekleństwa i nawet Mu urągać. I można być pewnym, że Bóg - widząc ten ból, widząc gorycz człowieka cierpiącego - rozumie, że w jego wnętrzu, pod jego powierzchnią kryje się prawdziwa rozpacz i szalona potrzeba, by się objawił i uratował. Jeśli komukolwiek z nas zdarzyło się tak krzyczeć do Boga, czy w rozpaczy nawet Mu urągać, wygrażać Mu pięścią, powinien powiedzieć Mu teraz, że - tak naprawdę - szalenie pragnął, by On przyszedł. I uratował z tego krzyża, który okazał się być ponad siły.
>
> <span style="color: #666699;"> Panie Jezu Chryste, Ty znasz krzyk ludzkiej rozpaczy. Pozwól mi usłyszeć krzyk Twojej miłości.Ty żyjesz i królujesz na wieki wieków. Amen.
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego "Hosianum" w Olsztynie**.
- Dziś po Mszy Świętej o godzinie <u>9:00</u> na zakończenie roku kościelnego będzie wystawienie Najświętszego Sakramentu, akt poświęcenia rodzaju ludzkiego Jezusowi Chrystusowi Królowi Wszechświata i Litania do Chrystusa Króla.
- Od następnej niedzieli rozpoczyna się **Adwent** - okres przygotowania do Narodzenia Pańskiego.
- **Rekolekcje Adwentowe** w naszym kościele za dwa tygodnie - tradycyjnie od II niedzieli Adwentu .
- **Opłatki na stół wigilijny** będą roznoszone tradycyjnie do wszystkich mieszkań w parafii. Można nabyć je też osobiście w kancelarii. Ofiary składane przy tej okazji będą przeznaczone na ogrzewanie kościoła.
- Jutro Msza Święta o godzinie <u>8:00</u>.
- Zapraszamy całą wspólnotę parafialną do udziału w zbiórce zużytego sprzętu elektrycznego i elektronicznego (sprzęt rtv i agd, np. pralki, telewizory, komputery). Zużyty sprzęt można przynosić od 21.11 do 25.11 i składować wzdłuż kaplicy przy bocznych drzwiach. Przychody z akcji pozwolą na wsparcie polskich misjonarzy, którzy prowadzą swoje misje w najbiedniejszych krajach świata (Zambii, Kamerunie, Kenii) oraz na wsparcie naszych rodaków, którzy pozostali na wschodzie (Ukraina, Białoruś, Kazachstan).
- W miniony piątek w nocy, na skutek pożaru, zginęła jedna osoba i uległ znacznemu zniszczeniu budynek (2 mieszkania) w Wilkowie (dawna ulica Leśna). Jako wspólnota parafialna pragniemy okazać solidarność i wsparcie wobec osób, które ucierpiały wskutek pożaru, stąd dziś po Mszy Świętej przy wyjściu z kościoła będą zbierane ofiary jako pomoc dla poszkodowanych osób.
- Pomódlmy się za śp. Piotra Niedźwieckiego, lat 43, który zginął w pożarze. Wieczny odpoczynek racz zmarłemu dać, Panie.


