---
title: Niedziela Miłosierdzia Bożego
date: 2022-04-24
---

> **J 20, 19-31**
>
> **Dotknąć Boga**
>
> Ewangelia na niedzielę Miłosierdzia Bożego pokazuje nam, jak wielka jest w człowieku potrzeba przekroczenia granicy intymności w relacji z Bogiem. Czymże innym bowiem jest pragnienie niewiernego Tomasza, by włożyć swoje palce w miejsce gwoździ? To wielkie pragnienie bliskości, ta wielka tęsknota za dotykaniem Boga sprawia, że Tomasz odważa się wypowiedzieć słowa, które dla wyznawców innych bogów byłyby bluźnierstwem. W żadnej innej religii człowiek nie może liczyć (w najmniejszym nawet stopniu) na taką bliskość z Bogiem. Tymczasem Tomasz, być może wcale nie niewierny, a z pewnością niezwykle odważny, stawia niezwykły warunek: "Nie uwierzę, jeśli nie ujrzę na Jego rękach śladów po gwoździach, nie włożę swego palca w miejsce gwoździ i nie umieszczę swojej ręki w Jego boku. Jest w tym pewna bezczelność, brawura, lecz przede wszystkim gigantyczna wiara, tęsknota i gorąca miłość.
>
> <span style="color: #666699;"> Panie Jezu Chryste, Ty pozwalasz się dotykać człowiekowi, jetseś mi bliski, godzisz się wejść ze mną w relację najintymniejszą. To sprawia, że rodzi się we mnie wiara. Ty żyjesz i królujesz na wieki wieków. Amen.
> &nbsp;

- Dzisiejsza **Niedziela Miłosierdzia Bożego** rozpoczyna **78 Tydzień Miłosierdzia**.
- Dzisiejszy dzień to także patronalne święto Caritas. Ofiary składane dziś na tacę są przeznaczone na funkcjonowanie Caritas Archidiecezji Warmińskiej. Przy okazji dziękuję naszemu PZC za zaangażowanie i pracę na rzecz najuboższych.
- Następna niedziela to **I niedziela miesiąca** - niedziela adoracji Najświętszego Sakramentu.
- **Zmiana tajemnic różańcowych** w następną niedzielę o godzinie <u>8:30</u>, a o godzinie <u>8:45</u> nabożeństwo majowe.
- **Zmiana tajemnic różańcowych** w następną niedzielę o godzinie <u>8:30</u>, a o godzinie <u>8:45</u> nabożeństwo majowe.
- **Próby dla dzieci przed I Komunią Świetą** w tym tygodniu w poniedziałek i w środę o godzinie <u>17:30</u>, w czwartek o godzinie <u>17:00</u>.
- We wtorek i czwartek Msza Święta godzinie <u>8:00</u>.
