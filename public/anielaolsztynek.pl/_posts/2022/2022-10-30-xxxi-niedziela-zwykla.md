---
title: XXXI Niedziela zwykła
date: 2022-10-30
---

> **Łk 19, 1-10**
>
> **By na zawsze być z Nim**
>
> Zacheusz - mały człowiek, który zdecydował się na karierę zdziercy podatkowego, z pewnością gardził sobą w skrytości i do niskiego wzrostu dodał niską samoocenę. Jednak w dniu, w którym stanął na konarach drzewa, stał się jakoś podobny do Chrystusa. Sykomora, na którą się wspiął, była bowiem zapowiedzią tego, czego Jezus dokonał dla niego na Golgocie. Z perspektywy drzewa zobaczył, że wywyższenie, patrzenie na czubki ludzkich głów, to także doświadczenie głębokiej samotności, która woła o obecność Boga. Kiedy więc wzrok Jezusa skrzyżował się z jego wzrokiem, gotów był oddać wszystko, nie tylko to, co ukradł, lecz także samego siebie, by już na zawsze być z Nim.
>
> <span style="color: #666699;"> Panie Jezu Chryste, Ty przyszedłeś szukać i zbawić to, co zginęło. Oto ja idę za Tobą, byś mnie odnalazł i ogarnął swoją miłością. Ty żyjesz i królujesz na wieki wieków. Amen.
> &nbsp;

- Jutro ostatnie **nabożeństwo różańcowe**.
- Uroczystość **Wszystkich Świętych** obchodzimy w najbliższy wtorek – 1 listopada. Msze Święte w tym dniu będą odprawione o godzinie <u>9:00</u> i <u>11:00</u>. Nie będzie Mszy Świętej o godzinie <u>17:00</u>. Procesja żałobna z naszego kościoła na cmentarz komunalny bezpośrednio po Mszy Świętej o godzinie <u>11:00</u>. Na cmentarzu nabożeństwo za zmarłych. Po nabożeństwie okazja do poświęcenia nowych krzyży i pomników nagrobnych.
- Natomiast **na cmentarzu przy ulicy Grunwaldzkiej** nabożeństwo za zmarłych będzie o godzinie <u>14:00</u>.
- Wspomnienie Wszystkich Wiernych Zmarłych, tzw. **Dzień Zaduszny**, wypada w środę – 2 listopada.
- Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. Od środy do następnego wtorku włącznie będzie odprawiane nabożeństwo za zmarłych, tzw. wypominki, o godzinie <u>16:30</u>. W następną niedzielę odmówimy wspólnie różaniec za zmarłych o godzinie <u>8:30</u>. Natomiast przez cały listopad będzie odprawiana Msza Święta zbiorowa za tych zmarłych z naszych rodzin, których imiona wypisaliśmy na kartkach.
- Kartki na wypominki i Mszę Świętą zbiorową są wyłożone na półce z prasą.
- W tym tygodniu wypada **I czwartek, I piątek i I sobota** listopada. W piątek przed południem odwiedziny chorych.
- W następną, pierwszą niedzielę miesiąca, **wystawienie i adoracja Najświętszego Sakramentu** w czasie Mszy Świętej o godzinie <u>9:00</u> i <u>11:00</u>.
- W związku z **liczeniem wiernych** obecnych na Mszy Świętej w niedzielę 16 października (dominicantes), policzono, że frekwencja wyniosła 15 % w stosunku do wszystkich zameldowanych na terenie parafii – tj. 1926 osób. Aktualnie około 400 osób zameldowanych nie mieszka na terenie parafii, około 60 osób nie odwiedzam po kolędzie. Frekwencja w stosunku do faktycznej liczby parafian aktualnie zamieszkujących na terenie parafii wynosi ponad 19 %. Na Mszach Świętych w tę niedzielę było obecnych 286 osób. Do Komunii Świętej przystąpiły 132 osoby.
