---
title: V Niedziela Wielkanocna
date: 2022-05-15
---

> **J 13, 31-33a, 34-35**
>
> **Fundament ludzkiej miłości**

> Dzisiejszy świat lubi wołać: "Love is love". Miłość to miłość! Rzeczywiście, dla współczesnych ludzi miłość pozostaje wartością, straciła jednak swój najgłębszy sens. Można powiedzieć nawet, że słowo "miłość" zmieniło znaczenie. To, co znaczyło naprawdę: najwznioślejsze z uczuć, najpiękniejszą decyzję, pragnienie szczęścia drugiej osoby, ofiarowanie siebie dla dobra innych, wszystko, co najwierniejsze i najczystsze, nagle zastąpione zostało treściami zupełnie banalnymi: pożądaniem i chwiejnymi emocjami. Jedyna nadzieja w Jezusie, który nieustannie przypomina nam prawdziwy sens miłości, mówiąc: "Jak ja was umiłowałem, tak wy macie miłować". Oto fundament, oto właściwa miara miłości: miłość Jezusa. Oddająca samego siebie, gotowa na śmierć. Miłość - by była prawdziwa - musi mieć to pełne, boskie znaczenie.
>
> <span style="color: #666699;"> Panie Jezu Chryste, tak często wołam o miłość, zapominając, że Ty jesteś jej najpełniejszym uosobieniem, że Ty jesteś miłością. Od dziś pragnę wołać tylko do Ciebie. Ty żyjesz i królujesz na wieki wieków. Amen.
> &nbsp;

- Jutro w liturgii święto ku czci **Świętego Andrzeja Boboli** - patrona Polski i naszej Archidiecezji.
- Jutro też egzamin kurialny dla młodzieży przed bierzmowaniem o godzinie <u>15:45</u>. Po egzaminie o godzinie <u>16:15</u>**Spowiedź Święta** dla kandydatów do bierzmowania, świadków, rodziców i wszystkich chętnych.
- **Bierzmowanie** w naszej parafii odbędzie się w najbliższy wtorek - 17 maja o godzinie <u>18:00</u>.
- We wtorek Msza Święta połączona z nabożeństwem majowym o godzinie <u>8:00</u>.
- W środę - 18 maja na godzinę <u>13:00</u> zapraszam wszystkich korzystających z pomocy żywnościowej w ramach Caritas na spotkanie, w czasie którego będzie prelekcja **"Edukacja na temat przeciwdziałania zagrożeniom oszustwami finansowymi i ochrony dokumentów oraz danych osobowych"**. Po spotkaniu wydawanie żywności.
- W następną niedzielę po Mszy Świętej o godzinie <u>11:00</u> wystąpi **chór z Tomaszkowa**, który już występował w naszym kościele z koncertem kolęd.
- Zachęcam i zapraszam do udziału w **nabożeństwie majowym**.
