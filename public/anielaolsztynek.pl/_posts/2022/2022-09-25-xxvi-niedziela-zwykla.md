---
title: XXVI Niedziela zwykła
date: 2022-09-25
---

> **Łk 16, 19-31**
>
> **Sąd Boży**
>
> Przypowieść o Łazarzu, który spędził całe swoje życie w bramie domu bogatego człowieka, to przypowieść o sądzie ostatecznym. Dla ludzi starożytności brama była bowiem zawsze miejscem sądu. To w niej - w miejscu ocienionym i publicznym - dokonywały się sądy miejskie. Bogacz nie wie nawet, że każdego dnia, mijając w drzwiach swojego domu żebraka, stawia się na sąd, wkłada w ręce oskarżyciela kolejne dowody przeciwko sobie. I sam na siebie podpisuje wyrok śmierci. Sąd Boga, sąd ostateczny, opiera się bowiem na tym, co małe, codzienne, na rachunku naszych najmniejszych wyborów, dokonywanych na progu własnego domu. Strzeżmy się ślepoty, która sprawia, że nie zauważamy ludzi nieważnych, ubogich, słabych i chorych. Kto obroni nas na sądzie Bożym, jeśli nie oni?
>
> <span style="color: #666699;"> Panie Jezu Chryste, Ty wiesz, że po ludzku pragnę życia bogaczy, zdaję sobie jednak sprawę, jak trudno im osiągnąć życie wieczne. Daj mi więc serce żebraka, abym trafił na wieczność do Twojego domu. Ty żyjesz i królujesz na wieki wieków. Amen.
> &nbsp;

- Dzisiejsze ofiary zbierane na tacę są przeznaczone na potrzeby **Wyższego Seminarium Duchownego Hosianum w Olsztynie**.
- W najbliższą sobotę rozpoczyna się październik - **miesiąc wspólnej modlitwy różańcowej**. Serdecznie zachęcam i zapraszam do tej modlitwy przez cały miesiąc, codziennie o godzinie <u>16:30</u>, w niedziele o godzinie <u>8:30</u>.
- Najbliższa sobota to **I sobota** miesiąca. W tym dniu będzie **nabożeństwo do Niepokalanego Serca Maryi** połączone z różańcem.
- Następna pierwsza niedziela miesiąca to **niedziela Adoracji Najświętszego Sakramentu**, podczas Mszy Świętych o godzinie <u>9:00</u> i <u>11:00</u>.
- Proszę, aby w następną niedzielę dzieci przygotowujące się w tym roku szkolnym do I Komunii Świętej **przyniosły do poświęcenia różańce** na godzinę <u>11:00</u>.

