---
title: XXIV Niedziela zwykła
date: 2022-09-04
---

> **Łk 15, 1-32**
>
> **Poszukiwanie człowieka**
>
> Piętnasty rozdział Ewangelii według św. Łukasza to naprawdę epicentrum nauczania Jezusa Chrystusa. Przypowieść o miłosiernym Bogu i dwóch marnotrawnych synach poprzedzona została dwoma opowieściami. W pierwszej zagubiona owca ucieka daleko od domu i trzeba jej tam szukać. W drugiej zagubiona drachma zgubiła się w środku, nie ma sensu wychodzić na zewnątrz, by jej szukać. Młodszy syn ucieka w dalekie krainy, starszy pozostaje w domu, lecz jest tak samo zgubiony. Młodszy to owca, starszy to drachma. Wszystkie trzy przypowieści kończą się ucztą. Odnalezienie samego siebie w tym potrójnym tekście nie stanowi żadnego problemu.
>
> <span style="color: #666699;"> Panie Jezu Chryste, Ty jesteś poszukiwaczem człowieka i zdecydowałeś się odnaleźć mnie, niezależnie od tego, czy zgubiłem się w dalekich krainach, czy wewnątrz Kościoła. Ty żyjesz i królujesz na wieki wieków. Amen.
> &nbsp;

- Dziś odbywają się uroczystości odpustowe w **145 rocznicę Objawień Najświętszej Marii Panny w Gietrzwałdzie** oraz **56 Dożynki Archidiecezjalne**.
- Dziś po Mszy Świętej o godzinie <u>11:00</u> spotkanie z rodzicami dzieci, które w tym roku szkolnym **przygotowują się do I Komunii Świętej**.
- Przypominam, że w niedziele po Mszach Świętych **są rozdawane dzieciom obrazki nawiązujące do Ewangelii**. Obrazki z pieczątką na odwrocie to niespodzianka. Dzieci przygotowujące się w tym roku szkolnym do I Komunii Świętej, jak również dzieci z klas drugich, zbierają obrazki obowiązkowo.
- W najbliższą środę - 14 września - wypada liturgiczne **Święto Podwyższenia Krzyża Świętego**. To dzień pamięci i wsparcia dla Ukrainy, by okazać solidarność z cierpiącymi ofiarami rosyjskiej agresji, by wołać o sprawiedliwy pokój oraz uwrażliwić wspólnoty międzynarodowe na kwestie pomocy uchodźcom wojennym. W modlitwie chcemy pamiętać również o sprawcach tej napaści, prosząc o ich nawrócenie i opamiętanie. Tę modlitwę połączymy z **Nowenną do Matki Bożej Nieustającej Pomocy**.
- Młodzież z klas VIII przygotowującą się w tym roku szkolnym do **bierzmowania** zapraszam w piątek na godzinę <u>17:00</u>. Po Mszy Świętej spotkanie. Proszę zabrać ze sobą indeksy.
- Jutro Msza Święta o godzinie <u>8:00</u>.
- W następną niedzielę - 18 września - na terenie naszej parafii, w Skansenie, odbędą się po raz jedenasty **Dożynki Wojewódzkie**, które rozpoczną się Mszą Świętą pod przewodnictwem Księdza Arcybiskupa Józefa Górzyńskiego Metropolity Warmińskiego o godzinie <u>12:00</u>. W związku z powyższym, w tym dniu nie będzie Mszy Świętej o godzinie 11:00 w naszym kościele.
- W minionym tygodniu odszła do wieczności nasza parafianka śp. Maria Bednarek, lat 70. Wieczny odpoczynek racz zmarłej dać, Panie.
