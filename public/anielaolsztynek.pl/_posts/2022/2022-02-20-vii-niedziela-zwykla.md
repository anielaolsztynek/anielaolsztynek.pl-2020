---
title: VII Niedziela zwykła
date: 2022-02-20
---

> **Łk 6, 27-38**
>
> **Wyróżnik chrześcijanina**
>
> Pobożni Żydzi dodali do Dekalogu 613 przepisów prawa i w swojej gorliwości wielu z nich stara się na co dzień je wypełniać. Wierni muzułmanie pięć razy dziennie - bez względu na miejsce i okoliczności - odrywają się od swoich zajęć i wezwani głosem muezina rozpoczynają modlitwę z twarzą skierowaną ku Mekce. Buddyści wytwale praktykują techniki medytacyjne, a wielu rodziców wysyła swoje dzieci do klasztorów na wielomiesięczne nauki życia. Może jesteśmy słabsi od Żydów w wypełnianiu prawa, mniej gorliwi w modlitwie od muzułmanów i niewielu z nas troszczy się o medytację tak wytrwale jak buddyści. Co więc odróżnia nas, chrześcijan, naśladowców Jezusa, od wyznawców innych religii? Tylko jedno, lecz najważniejsze: wybaczamy naszym wrogom i kochamy naszych nieprzyjaciół.
>
> <span style="color: #666699;"> Panie Jezu, Ty uczysz mnie przekraczać moje możliwości. Wiesz, że nie umiem kochać tych, którzy mnie ranią, ani wybaczać tym, którzy mnie nie kochają, a jednak dajesz mi łaskę, by Twoje wezwanie stawało się we mnie ciałem. Ty żyjesz i królujesz na wieki wieków. Amen.
> &nbsp;

- W związku z wysoką opłatą za ogrzewanie (ostatni rachunek wyniósł 6100 złotych), ofiary składane na tacę w następną niedzielę będą przeznaczone na ten cel.
- W czwartek Msza Święta o godzinie <u>8:00</u>.
- Jest do nabycia nowy numer **"Gościa Niedzielnego"**.
- W minionym tygodniu odeszła do wieczności nasza parafianka z Sudwy - śp. Teresa Ławczyńska, lat 75. Wieczny odpoczynek racz zmarłej dać, Panie.
