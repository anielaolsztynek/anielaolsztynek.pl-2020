---
title: II Niedziela zwykła
date: 2022-01-16
---

> **J 2, 1-11**
>
> **Daj szansę Bogu, by mógł zadziałać**
>
> Gdyby w Kanie Galilejskiej odbywało się wesele bogatych i zapobiegliwych ludzi, którym nigdy niczego nie zabrakło, Jezus nie mógłby uczynić swojego pierwszego cudu. Gdyby zabrakło tej jednej osoby o sercu czystym jak serce dziecka, gotowej poprosić o niemożliwe, Jezus nie uczyniłby cudu. Gdyby słudzy, zamiast natychmiastowego i całkowitego posłuszeństwa, odmówili napełnienia naczyń wodą, albo wypełnili je tylko do połowy, Jezus miałby związane ręce. Ubóstwo pary młodej, czyste serce Matki Bożej i posłuszeństwo sług sprawiły, że cud w Kanie się wydarzył. Bóg miał szansę zadziałać.
>
> <span style="color: #666699;"> Panie Jezu, Ty na weselu w Kanie Galilejskiej pokazałeś, jak łatwo radość może zamienić się w smutek, a sytość - w głód. Bądź moim największym weselem, bo żyjesz i królujesz na wieki wieków. Amen.
> &nbsp;

- We wtorek - 18 stycznia - rozpoczyna się **Tydzień Modlitw o Jedność Chrześcijan**.
- Dzisiejsze ofiary składane na tacę są przeznaczone na potrzeby **Wyższego Seminarium Duchownego “Hosianum” w Olsztynie**.
- **Msze Święte w tym tygodniu:** jutro Mszy Świętej nie będzie, we wtorek, środę i czwartek o godzinie <u>8:00</u>, w piątek i sobotę o godzinie <u>17:00</u>.
- Jest do nabycia nowy numer **"Gościa Niedzielnego"**.
