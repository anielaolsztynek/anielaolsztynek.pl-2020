---
title: XXXIII Niedziela zwykła
date: 2022-11-13
---

> **Łk 21, 5-19**
>
> **Okazja dla Boga**
>
> Życie człowieka składa się czasami z wytrwałego, pracowitego i długotrwałego budowania według własnego planu. Ci, którzy przeżyli moment totalnej porażki, gdy z planów i marzeń nie pozostał kamień na kamieniu, wiedzą, jak bardzo bolesne jest takie doświadczenie. Tak, jak z wymarzonej przez Żydów światyni - ich dumy - nie pozostał kamień na kamieniu, tak czasami z naszych planów i marzeń, z naszych wyobrażeń o życiu pozostają jedynie gruzy. Może się to wydawać przekleństwem, porażką, tragedią. Dla Boga jest to jednak okazja, by zaoferować nam bez porównania więcej. Tak, jak zrujnowanie świątyni jerozolimskiej rozpoczęło o wiele bardziej duchowy kult, tak zrujnowanie naszego życia może przenieść nasze plany i marzenia z horyzontu bardzo doczesnego na plan wieczny i święty...
>
> <span style="color: #666699;"> Panie Jezu Chryste, Ty wiesz, które z moich planów i marzeń obrócić w ruinę. Dziękuję Ci za to. Ty żyjesz i królujesz na wieki wieków. Amen.
> &nbsp;

- Dziś **Światowy Dzień Ubogich**. Po Mszy Świętej będą zbierane ofiary na potrzeby Caritas Archidiecezji Warmińskiej.
- We środę - 16 listopada - wypada liturgiczne **święto Matki Bożej Ostrobramskiej - Matki Miłosierdzia**.
- W następną niedzielę zakończenie roku kościelnego (liturgicznego) - **Uroczystością Chrystusa Króla Wszechświata**. Po Mszy Świętej o godzinie <u>9:00</u> będzie wystawienie Najświętszego Sakramentu, Litania do Najświętszego Serca Pana Jezusa i akt poświęcenia rodzaju ludzkiego Jezusowi Chrystusowi Królowi Wszechświata.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego "Hosianum" w Olsztynie**.
- Jutro Msza Święta o godzinie <u>8:00</u>.
- Zapraszamy całą wspólnotę parafialną do udziału w zbiórce zużytego sprzętu elektrycznego i elektronicznego (sprzęt rtv i agd, np. pralki, telewizory, komputery). Zużyty sprzęt można przynosić od 21.11 do 25.11 i składować wzdłuż kaplicy przy bocznych drzwiach. Przychody z akcji pozwolą na wsparcie polskich misjonarzy, którzy prowadzą swoje misje w najbiedniejszych krajach świata (Zambii, Kamerunie, Kenii) oraz na wsparcie naszych rodaków, którzy pozostali na wschodzie (Ukraina, Białoruś, Kazachstan).

