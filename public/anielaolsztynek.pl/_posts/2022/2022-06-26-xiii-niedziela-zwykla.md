---
title: XIII Niedziela zwykła
date: 2022-06-26
---

> **Łk 9, 51-62**
>
> **Właściwa hierarchia**
>
> "Panie, pozwól mi najpierw odejść i pogrzebać mojego ojca". Odpowiedź Jezusa brzmi jak zaprzeczenie tego, co najgłębiej zakorzenione w sercu człowieka. Ten zwyczajny odruch człowieka cywilizowanego wobec zmarłych może być aktem wielkiej miłości. Ale przecież słów Jezusa nie można traktować z bezmyślną dosłownością. Znaczą o wiele więcej, niż wydawałoby się nam po pierwszym przeczytaniu. Otóż Jezus nie odradza nam spełnienia tego ważnego uczynku miłosierdzia, tylko przypomina, że istnieje bardzo konkretna hierarchia dóbr, w której służenie Mu, pójście za Nim, słuchanie Go, oddanie Mu życia jest na pierwszym miejscu. Wszystko inne ma być temu poddane, wszystko inne jest mniej ważne.
>
> <span style="color: #666699;"> Panie Jezu Chryste, Ty jesteś Bogiem żywych, a nie umarłych, proszę Cię więc, byś zwracał życie tym, którzy odeszli, byś ożywiał to, co umarłe, Ty bowiem żyjesz i królujesz na wieki wieków. Amen.
> &nbsp;

- Dziś pod koniec Mszy Świętej o godzinie <u>9:00</u> poświęcenie **figury Niepokalanego Serca Najświętszej Marii Panny**, ufundowanej przez jedną rodzinę z parafii, której składam serdeczne Bóg zapłać.
- Jutro wypada **145 rocznica rozpoczęcia objawień Matki Bożej w Gietrzwałdzie**.
- W środę obchodzimy **uroczystość Świętych Apostołów Piotra i Pawła**. Święty Piotr jest patronem naszego miasta. W tym dniu o godzinie <u>16:00</u> będzie odprawiona Msza Święta na placu Świętego Piotra przed ratuszem w intencji mieszkańców miasta i gminy Olsztynek, pod przewodnictwem Księdza Arcybiskupa Józefa Górzyńskiego Metropolity Warmińskiego. Po Mszy Świętej koncert Antoniny Krzysztoń z zespołem. Plakat na ten temat w gablocie. W tym dniu Mszy Świętej w naszym kościele nie będzie.
- W najbliższy czwartek zakończenie nabożeństwa czerwcowego.
- W związku z powyższym, w każdą środę będzie odmawiana **nowenna do Matki Bożej Nieustającej Pomocy**, a w piątki **koronka do Miłosierdzia Bożego**, o ile będzie kilka osób.
- W tym tygodniu wypada **I czwartek, I piątek i I sobota** lipca. W piątek przed południem odwiedziny chorych.
- **Zmiana tajemnic różańcowych** w następną niedzielę o godzinie <u>8:30</u>.
- Również w następną, I niedzielę miesiąca, **adoracja Najświętszego Sakramentu**.
- **XIV Piesza  Pielgrzymka w intencji rodzin z Łomianek do Gietrzwałdu** wyrusza dzisiaj. W Olsztynku będzie 2 lipca. Plakat w gablocie.
- Wszystkim dzieciom, młodzieży, nauczycielom i katechetom na progu wakacji, a także wszystkim, którzy udają się na urlopy, życzę spokojnego, radosnego i bezpiecznego wypoczynku, wielu miłych wrażeń i szczęśliwych powrotów.
- W minionym tygodniu odeszło do wieczności dwóch naszych parafian - śp. Ryszard Staszak - lat 77 i śp. Henryk Bartoszek - lat 75. Wieczny odoczynek racz zmarłym dać, Panie.
