---
title: Niedziela Zesłania Ducha Świętego
date: 2022-06-05
---

> **J 14, 15-16. 23b-26**
>
> **Miłość Boga zmienia nasze życie**
>
> Dzisiejsza Ewangelia pokazuje nam rewolucję, jaka dokonuje się w relacji Boga do człowieka. Z jednej strony bowiem trudno mówić, że kochamy Boga, gdy nie wypełniamy przykazań. Z drugiej jednak - wiemy dobrze, że nie jesteśmy w stanie wypełnić przykazań ani żyć w sposób dobry i piękny, jeśli nie poznamy wpierw wielkiej miłości Boga do nas. To prawdziwa rewolucja: odkryć, że nie swoim wysiłkiem ani swoją doskonałością zdobywamy miłość Boga. Bóg wie, że owa doskonałość jest dla nas niedostępna, że nie jesteśmy w stanie żyć tak, by nic nigdy nie można było nam zarzucić. Dlatego jako lekarstwo na naszą ludzką biedę proponuje swoją wielką miłość. To ta miłość ma siłę zmienić nasze życie. Tylko ta miłość ma moc przemienić nasze serca. Miłość uzdalnia nas do czynienia dobra. Nie ma tej mocy strach czy poczucie przyzwoitości, moralności, obowiązku. Oto Nowy Testament zapisany literami Ducha Świętego: Kto poznał miłość Boga, stał się zdolny do dobrego i pięknego życia.
>
> <span style="color: #666699;"> Panie Jezu Chryste, otwieram swoje spragnione serce na dar Twojego Świętego Ducha. Wypełniaj mnie, przenikaj, wylewaj na mnie te święte dary, które prowadzą do odkrycia, jak bardzo jestem przez Ciebie kochany. Ty żyjesz i królujesz na wieki wieków. Amen.
> &nbsp;

- Dzisiejszą **niedzielą Zesłania Ducha Świętego** kończy się okres wielkanocny, a zaczyna się okres zwykły.
- Jutro w liturgii **święto Najświętszej Marii Panny - Matki Kościoła**.
- W najbliższy czwartek wypada liturgiczne **święto Jezusa Chrystusa Najwyższego i Wiecznego Kapłana**.
- W tym roku **Uroczystość Bożego Ciała** będzie według porządku sprzed pandemii - o godzinie <u>10:00</u> Msza Święta w Skansenie i procesja do kościoła. W następnym roku planuję procesję na osiedle przy ulicy Wrzosowej.
- W minionym tygodniu odeszło do wieczności dwoje naszych parafian - śp. Małgorzata Nidzgorska - lat 62 (pogrzeb jutro o godzinie <u>11:00</u>) i śp. Jan Gawęda - lat 74 (pogrzeb jutro o godzinie <u>13:00</u>. Wieczny odoczynek racz zmarłym dać, Panie.
