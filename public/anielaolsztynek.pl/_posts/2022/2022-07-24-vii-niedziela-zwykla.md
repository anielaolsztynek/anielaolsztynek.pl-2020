---
title: XVII Niedziela zwykła
date: 2022-07-24
---

> **Łk 11, 1-13**
>
> **Kto prosi, otrzymuje w obfitości**
>
> Jezus opowiada dziś o człowieku, którego odwiedził jeden przyjaciel, ale potrzebne mu były trzy chleby. Przypomina to sytuację Abrahama pod dębami mamre: trzech gości, choć jedna osoba. Każdy bowiem, kto prosi o Bożą obecność, otzrymuje w obfitości. Bóg przychodzi w Trzech Osobach. Jeden święty chleb karmi nas miłością całej Trójcy.
>
> <span style="color: #666699;"> Panie Jezu Chryste, naucz mnie modlić się tak, jak Jan nauczył swoich uczniów. Daj mi łaskę, bym miał odwagę mówić do Boga : "Ojcze". Ty żyjesz i królujesz na wieki wieków. Amen.
> &nbsp;

- Jutro **uroczystość Świętego Krzysztofa** – patrona podróżnych i kierowców.
- Poświęcenie pojazdów odbędzie się za tydzień na zakończenie **Tygodnia Modlitw za Kierowców**.
- Na prośbę **Stowarzyszenia Rodzin i Przyjaciół Osób z Zespołem Downa "Strzał w 10"**, dziś po Mszach Świętych przy wyjściu z kościoła są zbierane dobrowolne ofiary na wykup działki pod rozbudowę "Szkoły Akceptacji" w Łupstychu koło Olsztyna. Koszt tej działki wynosi 700 000 złotych. Ważna jest pierwsza rata w wysokości 190 000 złotych. Brakuje jeszcze 60 000 złotych. Pieniądze na budowę szkoły są już zapewnione. Aktualnie istnieje tam przedszkole i szkoła podstawowa, do której przywożone są dzieci z różnych miejscowości, w tym z Olsztynka. Jest tam ponad 100 dzieci. Chodzi o rozbudowę tej szkoły i stworzenie poziomu ponadpodstawowego z możliwością przygotowania zawodowego. Informacje na ten temat są umieszczone w gablocie na zewnątrz kościoła.
- **39 Warmińska Piesza Pielgrzymka na Jasną Górę** wyrusza 31 lipca i będzie trwała do 12 sierpnia. Hasło tegorocznej pielgrzymki to "Posłani w pokoju Chrystusa". Informacje na ten temat w gablocie.
