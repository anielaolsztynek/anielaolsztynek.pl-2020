---
id: 2343
title: II Niedziela Wielkiego Postu
date: 2018-02-25T00:00:38+00:00
author: admin
layout: post
guid: http://anielaolsztynek.pl/?p=2343
permalink: /2018/02/ii-niedziela-wielkiego-postu-8/
categories:
  - Bez kategorii
---
> **Mk 9, 2-10**
> 
> **Szczęście w Bogu**
> 
> Dlaczego człowiekowi jest dobrze na górze Tabor? Dlatego, że tylko Bóg może wypełnić wszystkie jego pragnienia i najskrytsze marzenia. Na Górze Tabor w przemienionym ciele Chrystusa apostołowie ujrzeli obraz zmartwychwstałego i chwalebnego ciała. Zobaczyli pełnię ludzkiego życia, dla jakiego Bóg stworzył człowieka. I to dlatego dobrze im było na tej górze. Odczuli przedsmak wiecznego szczęścia, którego człowiek doznaje, będąc razem z Bogiem.
> 
> <span style="color: #666699;">Chryste, prawdziwy Boże, który na Górze Tabor przemieniłeś się w obecności swoich uczniów i apostołów, pozwól mi zanurzyć się w świetle Twojej chwały i napełnij moje serce tęsknotą za Tobą.</span>
> 
> &nbsp;

  * W dzisiejszą **II Niedzielę Wielkiego Postu** tradycyjnie po Mszy Świętej będą zbierane dobrowolne ofiary na potrzeby misji, które za pośrednictwem **Dzieła** **Pomocy Misjom Ad Gentes** zostaną przeznaczone na realizację projektów ewangelizacyjnych i humanitarnych.
  * Zachęcam serdecznie i zapraszam do udziału w **nabożeństwach wielkopostnych**. Jest to wyraz naszej wiary i zaangażowania w duchowe przeżywanie Wielkiego Postu oraz zrozumienia dla tajemnicy Odkupienia, które dokonało się przez mękę i śmierć Chrystusa. **Droga Krzyżowa** w każdy piątek Wielkiego Postu <span style="text-decoration: underline;">o godzinie 16:30</span>.  Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu <span style="text-decoration: underline;">o godzinie 8:45</span>. Pamiętajmy też o osobistych umartwieniach i postanowieniach na Wielki Post. Jest wystawiona skarbona, do której możemy składać jałmużnę wielkopostną z myślą o biednych.
  * **Rekolekcje wielkopostne** w naszej parafii odbędą się za dwa tygodnie, począwszy <span style="text-decoration: underline;">od IV Niedzieli Wielkiego Postu</span>.
  * W ramach projektu „Dwójka dla Niepodległej” Szkoła Podstawowa nr 2 im. Rotmistrza Witolda Pileckiego w Olsztynku podjęła działanie **„Dwójka dla** **Polaków na Kresach”**, którego celem jest pomoc polskim szkołom na Litwie – w Mejszagole i Landwarowie. Akcja polega na zgromadzeniu przyborów szkolnych, gier dydaktycznych, książek i słodkich upominków oraz dostarczeniu ich do szkół w dniach 21-23 marca (przed świętami wielkanocnymi). Patronat nad akcją objął Wojewoda Warmińsko-Mazurski Artur Chojecki. Jeśli parafianie pragną się włączyć w pomoc polskim szkołom, to prosimy o przynoszenie książek – literatury klasycznej np. autorstwa A. Mickiewicza, H. Sienkiewicza, J. Słowackiego, M. Konopnickiej i innych oraz przyborów szkolnych i słodyczy. Dary przynosimy do zakrystii <span style="text-decoration: underline;">do 5 marca</span>.
  * **Próba chóru** dziś <span style="text-decoration: underline;">o godzinie 18:00</span>.