---
id: 2702
title: XXVII Niedziela zwykła
date: 2019-10-06T19:00:25+00:00
author: admin
layout: post
guid: http://anielaolsztynek.pl/?p=2702
permalink: /2019/10/xxvii-niedziela-zwykla-8/
categories:
  - Bez kategorii
---
> **Łk 17, 5-10**
> 
> **Wiara &#8211; wierność w małych rzeczach**
> 
> Uczniowie byli świadomi słabości swojej wiary. Sam Jezus nazywał ich ludźmi małej wiary. Starali się o jej wzrost, ale byli jednocześnie świadomi, że to nie zależy od nich. My także staramy się żyć wiarą. Stąd pytamy czasami, co jest wolą Boga w naszym życiu. Nie widząc jednak wielkich wyzwań, lekceważymy wierność w rzeczach drobnych, chcemy narzucić Bogu własną wolę. On dziś przypomina i zachęca, abyśmy ćwiczyli wierność w rzeczach małych, motywowani Jego wolą. Gdy przyjdzie sukces, nie możemy przypisywać chwały samym sobie. Gdy przyjdzie trud walki, nie wolno zapomnieć, że On  nas  tu postawił i stąd wydostanie. Ofiarujmy samych siebie Bogu i patrzmy, ile miłości wkładamy w każdy nasz czyn. To znak naszej wielkości, która wypływa z wiary.
> 
> <span style="color: #666699;">Ty wiesz, Panie, że chcę iść przez życie drogą wiary. Ale Ty znasz mnie najlepiej i widzisz jej słabości. Proszę Cię dziś mocno i pokornie, przymnóż mi wiary!</span>
> 
> &nbsp;

  * Dziś pierwsza niedziela miesiąca – **niedziela adoracji Najświętszego Sakramentu**.
  * Także dzisiaj, jak co roku w pierwszą niedzielę października, po Mszy Świętej będą zbierane dobrowolne ofiary do puszek na potrzeby **Caritas Archidiecezji Warmińskiej.** Zbiórka** **będzie przeznaczona na budowę pierwszego w województwie warmińsko-mazurskim hospicjum stacjonarnego dla dzieci. **  
** 
  * Natomiast w następną niedzielę – w **Dniu Papieskim** – w ramach dzieła Nowego Tysiąclecia, po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * Zachęcam do wspólnej **modlitwy różańcowej** codziennie o godzinie <span style="text-decoration: underline;">16:30</span>, w niedziele o godzinie <span style="text-decoration: underline;">8:30</span>. Dzieci zapraszam w środę, młodzież i kandydatów do bierzmowania z klas VIII w czwartek.
  * Jutro wypada liturgiczne wspomnienie **Matki Bożej Różańcowej**. Jest to **Święto Patronalne Kółek Różańcowych**. Zapraszam na wspólny różaniec w intencji wszystkich członków Kółek Różańcowych i Mszę Świętą.
  * **Triduum Różańcowe** w intencji pokoju na świecie i rodzin odbędzie się w Gietrzwałdzie w najbliższy weekend &#8211; <span style="text-decoration: underline;">11-13.10.2019</span>. Plakat na ten temat w gablocie. Główna Msza Święta w intencji wspólnot różańcowych w następną sobotę o godzinie 14:00.  
    [archwarmia.pl/wydarzenia/xx-triduum-rozancowe-w-gietrzwaldzie](http://archwarmia.pl/wydarzenia/xx-triduum-rozancowe-w-gietrzwaldzie)
  * W najbliższy piątek grupa 40 osób udaje się z siedmiodniową **pielgrzymką** do Rzymu i San Giovanni Rotondo, miejsca związanego ze Św. Ojcem Pio oraz innych miejsc. Pielgrzymka rozpocznie się wspólną Mszą Św. w nocy z czwartku na piątek (24:00), potem wyjazd na lotnisko do Warszawy. Powrót w następny czwartek wieczorem.
  * Jest do nabycia nowy numer **„Gościa Niedzielnego”**.
  * Katolicka Odnowa w Duchu Świętym &#8211; Wspólnota Emaus z Gryźlin organizuje **Rekolekcje Ewangelizacyjne** Odnowy od <span style="text-decoration: underline;">10 października</span>. Plakat na ten temat w gablocie, ulotki na półce z prasą.