---
id: 1870
title: IX Niedziela zwykła
date: 2016-05-29T00:00:05+00:00
author: admin
layout: post
guid: http://anielaolsztynek.pl/?p=1870
permalink: /2016/05/ix-niedziela-zwykla-3/
categories:
  - Bez kategorii
---
> **Łk 7, 1-10**
> 
> **Uwierzyć Słowu**
> 
> Setnik nie widział Jezusa, a On &#8211; służącego, którego miał uzdrowić. Wszystko odbywało się przez Słowo, które było wypowiedziane ze znacznej odległości. To rzeczywiście wymagało wielkiej wiary. Setnik rozumiał ją jako skutecznie wydane polecenie podczas walki: Jezus rozkaże, a choroba zostanie usunięta. On jako oficer również wydawał rozkazy. Miał jednak świadomość, co świadczy o jego pokorze, że jest taki &#8222;przeciwnik&#8221;, którego on sam nie zdoła pokonać. Dlatego sprawę skierował do wyższego rangą, bo był pewien, że ten przyjdzie ze skutecznym wsparciem. Takie myślenie jest właściwe dla oficera. Nie był on jednak jedynie duchowym strategiem. Jego wiara była ożywioną miłością do swojego poddanego, za którym się wstawiał.
> 
> <span style="color: #666699;">Jezu, nie jestem godny, abyś wszedł do mego serca. A jednak niezmiennie przychodzisz i przynosisz mi pełne uzdrowienie. Niech Toje słowo dokona we mnie przemiany.</span>
> 
> <span style="color: #666699;"><br /> </span>

  * Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość Bożego Ciała oraz za wykonanie czterech ołtarzy i przygotowanie ołtarza w Skansenie.
  * W najbliższy wtorek zakończenie nabożeństwa majowego.
  * W środę rozpoczyna się czerwiec &#8211; miesiąc poświęcony czci Najświętszego Serca Pana Jezusa. Codziennie po Mszy Świętej będziemy odmawiali Litanię do Najświętszego Serca Pana Jezusa.
  * W środę wypada też Dzień Dziecka. Z okazji tego dnia już dziś życzę wszystkim dzieciom pięknego dzieciństwa, wiele radości i uśmiechów, zdrowia, wytrwałości w nauce i Bożego błogosławieństwa.
  * W tym tygodniu wypada I czwartek, I piątek i I sobota czerwca. W piątek przed południem odwiedziny chorych.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Następna &#8211; pierwsza niedziela miesiąca &#8211; to także niedziela adoracji Najświętszego Sakramentu.
  * W najbliższy piątek obchodzimy Uroczystość Najświętszego Serca Pana Jezusa. Jest to dzień odpustu w sąsiedniej parafii.
  * W następną niedzielę będziemy po raz dziewiąty obchodzili Święto Dziękczynienia pod hasłem: &#8222;Chrzest Darem Miłosierdzia&#8221;. Tradycyjnie już po Mszach Świętych będą zbierane dobrowolne ofiary na Centrum Opatrzności Bożej.
  * Jest do nabycia nowy numer &#8222;Gościa Niedzielnego&#8221;.
  * Bóg zapłać za ofiary złożone w maju na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców będzie odprawiona 6 czerwca o godzinie 17:00.