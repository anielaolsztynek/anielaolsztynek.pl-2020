---
id: 1834
title: IV Niedziela Wielkanocna
date: 2016-04-17T00:00:10+00:00
author: admin
layout: post
guid: http://anielaolsztynek.pl/?p=1834
permalink: /2016/04/iv-niedziela-wielkanocna-6/
categories:
  - Bez kategorii
---
> **J 10, 27-30**
> 
> **Jedność**
> 
> &#8222;Znać&#8221; w symbolice biblijnej to coś znacznie więcej niż tylko wiedzieć o kimś, jak się nazywa, kiedy ma urodziny oraz gdzie mieszka i pracuje. &#8222;Znać&#8221; to być z kimś w serdecznej, pełnej miłości relacji. Ta wzajemna znajomość oznacza silną osobową więź, która w Biblii została opisana jako bycie &#8222;jednym ciałem&#8221; (Rdz 2, 24) lub &#8222;jesteśmy jedno&#8221;. Bardzo pięknie jest ona ukazana w Ewangelii. Jezus mówi, że jako pasterz zna swoje owce, a ich odpowiedzią jest to, że Go słuchają i idą za Nim. Owce, czyli ci, którzy uwierzyli w Jezusa, przylgnęły do Niego. Pragną więc tworzyć z nim jedno. Jezus odpowiada na to pragnienie i obdarza umiłowanych udziałem w swoim życiu. Jest to jedność na wieki, ponieważ &#8222;nikt nie wyrwie ich&#8221; z Jego ręki.
> 
> <span style="color: #666699;">Jezu, Ewangelia pozwala mi usłyszeć Twój głos i w ten sposób poznać Ciebie i Twoją miłość. Pragnę podążać za Tobą, aby w ten sposób osiągnąć upragnioną jedność z Bogiem Ojcem.</span>

  * Próby dla dzieci przygotowujących się do  I Komunii Świętej odbędą się w tym tygodniu we wtorek, czwartek i piątek o godzinie 17:40.
  * Wspólnota Nieustającego Różańca organizuje w dniach 1-3 maja pielgrzymkę autokarową, wiodącą szlakiem Św. Faustyny oraz połączoną z nawiedzeniem Sanktuarium Św. Józefa w Kaliszu i Sanktuarium Matki Bożej Królowej Polski na Jasnej Górze. Program umieszczony jest w gablocie.
  * Jutro i we wtorek Msza Święta o godzinie 8:00.
  * W sobotę Msze Święte połączone ze ślubem o godzinie 16:00 i 17:15.
  * Jest do nabycia nowy numer &#8222;Gościa Niedzielnego&#8221;.