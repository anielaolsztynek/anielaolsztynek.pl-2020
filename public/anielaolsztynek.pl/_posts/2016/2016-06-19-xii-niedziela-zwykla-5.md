---
id: 1890
title: XII Niedziela zwykła
date: 2016-06-19T22:41:25+00:00
author: admin
layout: post
guid: http://anielaolsztynek.pl/?p=1890
permalink: /2016/06/xii-niedziela-zwykla-5/
categories:
  - Bez kategorii
---
> **Łk 9, 18-24**
> 
> **Obraz Boga**
> 
> Wolter, filozof oświeceniowy, powiedział, że Bóg stworzył człowieka na swój obraz, a ten odwdzięczył Mu się tym samym. To prawda, że Bóg przez nas, czyli swoje stworzenie, jest różnie postrzegany. Przykładowo jako Czysta Myśl, Niepojęty Absolut, Boski Demiurg, Sędzia Sprawiedliwy, Ojciec Miłosierny, Dobry Pasterz. Często bywa to jednak obraz bardzo wypaczony. Prawdziwy Bóg objawiony w Chrystusie objawia się jako Syn Człowieczy, który musi wiele wycierpieć i zostanie zabity. To jest droga do poznania Boga i Jego miłości do nas wszystkich. Wobec tego nie można pozostać obojętnym. Albo więc tworzy się fałszywy obraz Boga dla swoich potrzeb, albo bierze się swój codzienny krzyż i wiernie naśladuje się Jezusa.
> 
> <span style="color: #666699;">Jezu, Ty i mnie pytasz, za kogo Cię uważam, a ja tak często bezradnie szukam odpowiedzi. Z wiarą patrzę na Ciebie i pragnę zawsze pamiętać, że jesteś Chrystusem Bożym, który z miłości umarł za mnie. </span>

  * W związku z zakończeniem roku szkolnego Msza Święta w intencji dzieci, młodzieży, nauczycieli i katechetów będzie odprawiona w następną niedzielę o godzinie 11:00, serdecznie zapraszam. Będzie to Msza Święta ze szczególnym udziałem uczniów klas szóstych, z uroczystym wyznaniem wiary na zakończenie szkoły podstawowej.
  * Również w następną niedzielę odbędzie się odpust parafialny w Orzechowie, ku czci Św. Jana Chrzciciela, o godzinie 11:00. Natomiast o godzinie 18:00 będzie można wysłuchać koncertu grupy muzyków i wokalistów &#8211; m.in. Ks. Zbigniewa Stępniaka.
  * Liturgiczna Uroczystość Narodzenia Św. Jana Chrzciciela wypada w piątek &#8211; 24 czerwca.
  * Są do nabycia nowe numery &#8222;Gościa Niedzielnego&#8221; i &#8222;Miłujcie się&#8221;.
  * We wtorek Msza Święta o godzinie 8:00.