---
id: 1939
title: XX Niedziela zwykła
date: 2016-08-14T00:00:48+00:00
author: admin
layout: post
guid: http://anielaolsztynek.pl/?p=1939
permalink: /2016/08/xx-niedziela-zwykla-6/
categories:
  - Bez kategorii
---
> **Łk 12, 49-53**
> 
> **Ogień Bożej miłości**
> 
> Siedem tygodni temu czytaliśmy Ewangelię, w której Jan i Jakub pytali Jezusa, czy chce, aby powiedzieli, żeby ogień spadł z nieba na niegościnnych Samarytan. Wówczas ich Mistrz zabronił im. Dziś Chrystus mówi: &#8222;Przyszedłem rzucić ogień na ziemię&#8221; a następnie dodaje słowa o przyniesieniu rozłamu w rodzinie. Ostatecznie Jezus spełnia prośbę uczniów, ale w innym, głębszym wymiarze. Jezus przyniósł ogień Bożej miłości, który ma ogarnąć całą ludzkość. Dlatego oczekuje On od nas niepodzielonego serca. Możemy je ofiarować tylko wtedy, gdy odłożymy ciężar grzechu. To jest droga do odnalezienia pokoju, którego pragniemy. Nie mogą na niej być przeszkodą więzy krwi czy wzajemnego upodobania, należy całkowicie zwrócić się do Jezusa.
> 
> <span style="color: #666699;">Chryste, rozpal we mnie ten ogień, który przyszedłeś rzucić na ziemię. Niech zapłonie w naszych sercach Boża miłość, która usunie wszelkie podziały i zjednoczy wszystkich wierzących wokół Ciebie.</span>

  * Liturgiczna Uroczystość Wniebowzięcia Najświętszej Marii Panny – Matki Bożej Zielnej – wypada w sobotę, 15 sierpnia. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Św., które będą odprawione w tym dniu jak w każdą niedzielę. Jest to święto obowiązkowe.
  * W tym też dniu organizowane jest Regionalne Święto Ziół w Skansenie. Msza Św. w kościele w Skansenie będzie odprawiona o godzinie 12:30, również będzie połączona z poświęceniem ziół i kwiatów.
  * W czwartek Msza Święta o godzinie 8:00, w sobotę Msza Św. połączona ze ślubem o godzinie 13:00.
  * Jest do nabycia nowy numer „Gościa Niedzielnego”.
  * W następną niedzielę po Mszy Św. o godzinie 9:00 będzie wystawienie Najświętszego Sakramentu i nabożeństwo Eucharystyczne o powołania &#8211; zarządzenie ks. Arcybiskupa Wojciecha Ziemby.
  * **K O M U N I K A T**

<div>
  <p>
    <strong> do duchowieństwa i wiernych Archidiecezji Warmińskiej</strong><br /> <em>do odczytania w niedzielę, 14 sierpnia 2016 r.</em>
  </p>
  
  <p>
    1. W dniach od 27 do 31 lipca br. gościliśmy w naszej Ojczyźnie Ojca św. Franciszka. Głównym celem jego wizyty były XXXI Światowe Dni Młodzieży. Oprócz Krakowa Ojciec św. odwiedził Jasną Górę i Auschwitz-Birkenau. W Częstochowie przewodniczył Mszy św. z okazji 1050. rocznicy chrztu Polski.
  </p>
</div>

<div>
  <p>
    Spotkanie Franciszka z młodzieżą z całego świata (184 kraje) przebiegało pod hasłem Błogosławieni miłosierni, albowiem oni miłosierdzia dostąpią. Wszędzie, gdzie pojawił się Ojciec św. był on entuzjastycznie witany przez tłumy wiernych, a jego słowa i gesty przybliżały zgromadzonych do Boga. Franciszek przypomniał nam wezwanie, które do młodych kierował wielokrotnie św. Jan Paweł II: Nie lękajcie się zaufać Chrystusowi, otwórzcie szeroko drzwi waszych serc! Ponadto Ojciec św. podkreślał potrzebę bliskości z drugim człowiekiem, która tak bardzo współgra z pełnieniem dzieł miłosierdzia, akcentował solidarność i troskę o najuboższych, przestrzegał przed materializmem i pułapkami współczesnej kultury wykluczenia.
  </p>
  
  <p>
    2. W homilii podczas Mszy św. Posłania, która wieńczyła Światowe Dni Młodzieży Ojciec św. zapewniał młodzież o wielkiej miłości Boga do każdego człowieka. Franciszek stwierdził, że choć Światowe Dni Młodzieży kończą się dziś, to jednak będą one trwały nadal wszędzie tam, gdzie młodzi zaniosą przesłanie Jezusa: <em>Pan nie chce zostać tylko w tym pięknym mieście albo w miłych wspomnieniach, ale chce przyjść do twego domu, być obecnym w twoim codziennym życiu: w nauce, studiach i pierwszych latach pracy, przyjaźniach i uczuciach, planach i marzeniach.</em>
  </p>
  
  <p>
    3. Podczas całej pielgrzymki Ojca św. do Polski, w jego przemówieniach skierowanych do młodzieży bardzo wyraźnie przewijał się motyw powołaniowy i troska o nowe powołania kapłańskie. Modlitwa o nowe powołania kapłańskie i budowanie szeroko pojętej kultury powołaniowej jest obowiązkiem całego Kościoła, tak duszpasterzy jak i wiernych. W ostatniej swej homilii Franciszek mówił, że tak jak na kartach Ewangelii Jezus wezwał Zacheusza po imieniu, tak dziś woła po imieniu wielu młodych: <em>Nie bójcie się powiedzieć Mu „tak” z całym entuzjazmem serca, odpowiedzieć Mu wielkodusznie, pójść za Nim! </em><br /> Oby pielgrzymka Ojca św. do Polski i Światowe Dni Młodzieży przyniosły jak najlepsze owoce w postaci pogłębienia naszej wiary oraz nowych świętych powołań do naszego Warmińskiego Seminarium Duchownego.
  </p>
  
  <p>
    <strong>Odezwa do duszpasterzy:</strong><br /> Bardzo proszę, aby w niedzielę 21 sierpnia 2016 roku (lub w następną) po Mszy św., w każdej parafii Archidiecezji Warmińskiej odprawić Nabożeństwo Eucharystyczne o powołania. W załączeniu zostały przekazane teksty <em>nabożeństwa </em>oraz <em>modlitwy wiernych</em>, które można wykorzystać w czasie Mszy św. Zachęcam kapłanów i wiernych naszej Archidiecezji do stałej modlitwy o powołania.
  </p>
  
  <p>
    Olsztyn, 3 sierpnia 2016 r.
  </p>
  
  <p>
    + Wojciech Ziemba<br /> Arcybiskup Metropolita Warmiński
  </p>
</div>