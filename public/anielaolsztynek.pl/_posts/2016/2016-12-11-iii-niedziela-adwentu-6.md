---
id: 2030
title: III Niedziela Adwentu
date: 2016-12-11T00:00:18+00:00
author: admin
layout: post
guid: http://anielaolsztynek.pl/?p=2030
permalink: /2016/12/iii-niedziela-adwentu-6/
categories:
  - Bez kategorii
---
> **Mt 11, 2-11**
> 
> **Szczęśliwy, kto nie zwątpi w Chrystusa**
> 
> <span style="color: #000000;">Słowa Jezusa, będące odpowiedzią daną Janowi, są bardzo ważne i aktualne dla nas. Są to bowiem słowa dla nas i o nas. Dla nas, bo umacniają nas w cierpliwości, która jest zbawienna. W sytuacjach, kiedy wydaje się nam, że jesteśmy sami, jak Jan Chrzciciel w więzieniu i zbyt słabi, by podjąć trud nawrócenia, musimy pamiętać, że błogosławiony jest ten, kto nie zwątpi w Chrystusa. Są to słowa także o nas, ponieważ i nam jest głoszona Dobra Nowina, a dzięki uzdrawiającej mocy sakramentów nasze zwiędłe z powodu grzechów życie nabiera świeżości i w pełni rozkwita. Dokona się to, gdy pokornie i cierpliwie staniemy w szeregu ubogich, niewidomych i głuchych, by jako najmniejsi tu, na ziemi, otrzymać wieczną chwałę w niebie.</span>
> 
> <span style="color: #666699;">Chryste, który przychodzisz, aby nas wybawić z naszej niemocy i wyprowadzić z ciemności, do Ciebie przychodzę, aby nie być samotnym, u Ciebie szukam zrozumienia, miłości i dobra.</span>

  * Zbliżają się Święta Bożego Narodzenia. Zachęcam, abyśmy przeżyli je pojednani z Bogiem, by w tym czasie znalazł miejsce w naszych sercach. Okazja do Spowiedzi Św. każdego dnia przed Mszą Św.
  * Dzisiaj rozpoczęły się rekolekcje w parafii Najświętszego Serca Pana Jezusa i będą trwały do środy włącznie według stałego porządku.
  * Od soboty – 17 grudnia – rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy Nowennę do Dzieciątka Jezus.
  * W tym tygodniu Msze Św. roratnie w poniedziałek, czwartek i sobotę. W czwartek zapraszam dzieci z lampionami oraz młodzież przed bierzmowaniem.
  * Będą jeszcze do nabycia świece Caritas na stół wigilijny.
  * Po Mszy Świętej zgodnie z zapowiedzią będą zbierane dobrowolne ofiary na paczki dla rodzin, osób samotnych i chorych, które znajdują się w trudnej sytuacji materialnej. Będą też przygotowane paczki dla sześćdziesięciorga dzieci. Tradycyjnie już od wielu lat jedna rodzina z naszej parafii funduje prezenty wszystkim dzieciom. Natomiast my, jako parafia, chcemy dołączyć drobną paczkę ze słodyczami.
  * W najbliższy wtorek  – 13 grudnia – o godzinie 16:00 w punkcie Caritas będą rozdawane paczki świąteczne dla dzieci. Natomiast po Mszy Świętej o godzinie 17:00 będą rozwożone paczki żywnościowe do 27 rodzin.
  * Jest do nabycia nowy numer „Gościa Niedzielnego”.
  * W minionym tygodniu odeszła do wieczności nasza parafianka ś.p. Alina Oleszczuk &#8211; lat 60. Wieczny odpoczynek racz zmarłej dać, Panie.