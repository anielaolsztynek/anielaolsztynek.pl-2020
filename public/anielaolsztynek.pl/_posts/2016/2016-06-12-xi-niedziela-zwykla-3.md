---
id: 1881
title: XI Niedziela zwykła
date: 2016-06-12T00:00:27+00:00
author: admin
layout: post
guid: http://anielaolsztynek.pl/?p=1881
permalink: /2016/06/xi-niedziela-zwykla-3/
categories:
  - Bez kategorii
---
> **Łk 7, 36 &#8211; 8, 3**
> 
> **Miłość za miłość**
> 
> Prawdziwej gościny w domu Szymona faryzeusza udziela Jezusowi kobieta, znana w mieście jako grzesznica. To pokazuje, kto tak naprawdę bardziej Go umiłował. Kobieta, utożsamiana ze wspomnianą później Marią Magdaleną, z której wyszło siedem demonów, wyraziła swoją miłość przez to, że u stóp Jezusa ofiarowała to, co stanowiło dla niej dotychczasową wartość. Było to wyrazem zerwania z jej grzesznym życiem. Dlatego otrzymała zapłatę &#8211; odpuszczenie grzechów. Być może w swoich przygodnych związkach szukała miłości. Jednak za każdym razem odczuwała tylko coraz bardziej palące piętno grzechu. Zaczęła je gasić łzami, aby doznać prawdziwego ukojenia w słowach Jezusa. Wreszcie otrzymała miłość za swoją miłość.
> 
> <p style="text-align: left;">
>   <span style="color: #666699;">Panie, pragnę szczerych łez pokuty i pełnego oddania się Tobie, aby ugasić w sobie płomienie grzechu. Dlatego z wiarą przychodzę do Twych nóg, klękam i bez słów wyrażam moją miłość.</span>
> </p>
> 
> <p style="text-align: left;">
>   </blockquote> 
>   
>   <ul>
>     <li>
>       Informacje na temat Pielgrzymki Narodowej do Rzymu w październiku i organizacji innych pielgrzymek zagranicznych, jak również pieszej pielgrzymki z Łomianek do Gietrzwałdu zamieszczone są w gablocie.
>     </li>
>     <li>
>       Bierzmowanie w naszej parafii odbędzie się jutro &#8211; w poniedziałek o godzinie 18:00. Bierzmowania udzieli Ksiądz Arcybiskup Koadiutor Józef Górzyński, który po raz pierwszy będzie w naszej parafii. Dlatego też serdecznie zapraszam wszystkich chętnych do udziału w tej uroczystości, zwłaszcza że do bierzmowania przystępuje tylko 16 osób.
>     </li>
>     <li>
>       Spowiedź przed bierzmowaniem dziś od godziny 16:15.
>     </li>
>     <li>
>       Jutro będzie też Msza Święta o godzinie 8:00, połączona z nabożeństwem czerwcowym.
>     </li>
>     <li>
>       Dziś o 18:00 próba chóru, który będzie wspierał śpiew w czasie jutrzejszej uroczystości.
>     </li>
>     <li>
>       Jest do nabycia nowy numer &#8222;Gościa Niedzielnego&#8221;.
>     </li>
>     <li>
>       We wtorek w godzinach od 18:00 do 19:00 dodatkowy dyżur Caritas. Jest to ostatnia możliwość zgłoszenia się do programu żywnościowego FEAD. Należy dostarczyć dokumenty poświadczające wszelkie dochody i świadczenia.
>     </li>
>   </ul>