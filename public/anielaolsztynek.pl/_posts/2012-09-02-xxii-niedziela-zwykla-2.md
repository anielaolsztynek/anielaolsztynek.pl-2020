---
id: 652
title: XXII Niedziela Zwykła
date: 2012-09-02T18:07:56+00:00
author: admin
layout: post
guid: http://anielaolsztynek.pl/?p=652
permalink: /2012/09/xxii-niedziela-zwykla-2/
categories:
  - Bez kategorii
---
> **Mk 7, 1-8. 14-15. 21-23**
> 
>  **Śmietnik**
> 
> Są miejsca, które nie napawają nas radością. Najchętniej, gdyby to tylko było możliwe, omijalibyśmy je z daleka. Sąsiedztwo śmietnisk jest jednym z takich miejsc. Zapach, resztki papierów i kraczące wrony to charakterystyczne elementy takiego krajobrazu. Przez grzech takie śmietnisko może stać się w człowieku. Jezus wiedział, jak wielkie nieczystości były w sercach ludzi, którzy odchodzili z drogi przykazań Bożych, a starali się o zachowanie tradycji. Wtedy brak rytualnych obmyć traktowano jako bardzo poważne wykroczenie. Chrystus wskazał, gdzie tkwi problem. Zwracając uwagę na zło, jakie jest we wnętrzu człowieka, powiedział, co czyni go nieczystym.
> 
> <span style="color: #666699;">Panie Jezu, nasz Zbawicielu, broń nas przed złymi myślami, bezprawiem, chciwością, przewrotnością, podstępem, wyuzdaniem, zazdrością, obelgami, pychą i głupotą. Miej miłosierdzie dla tych, którzy dopuścili się grzechów: kradzieży, cudzołóstwa i zabójstwa.</span> 

  * <span style="font-style: normal;">Zmiana tajemnic różańcowych dziś po Mszy Świętej o godzinie 9.00. Natomiast o godzinie 11.00 Msza Święta w intencji dzieci, młodzieży, nauczycieli, wychowawców i katechetów z okazji nowego roku szkolnego i katechetycznego. Będą też poświęcone tornistry pierwszoklasistów.</span>
  * <span style="font-style: normal;">Próba chóru dziś o godzinie 18.00.</span>
  *  <span style="font-style: normal;">W tym tygodniu wypada I Czwartek i I Piątek września. W piątek przed południem odwiedziny chorych, po południu Spowiedź od godziny 17.00, a Msza Święta o godzinie 17.30. O godzinie 16.00 odprawiona będzie Msza Święta ślubna.</span>
  * <span style="font-style: normal;">Liturgiczne Święto Narodzenia Najświętszej Marii Panny &#8211; Matki Bożej Gietrzwałdzkiej &#8211; wypada w sobotę 8 września.</span>
  * <span style="font-style: normal;">Główne uroczystości odpustowe i Dożynki Archidiecezjalne w Gietrzwałdzie odbędą się w następną niedzielę &#8211; 9 września o godzinie 11.00. Uroczystej Mszy Świętej przy źródełku będzie przewodniczył J.E. Ks. Arcybiskup Wojciech Ziemba. Homilię wygłosi Ksiądz Józef Kardynał Glemp, Prymas Polski Senior, przy współudziale Księży Biskupów.</span>
  * <span style="font-style: normal;">W tym dniu tradycyjnie idzie pielgrzymka piesza z Olsztynka do Gietrzwałdu. Wyjście spod Kościoła Najświętszego Serca Pana Jezusa o godzinie 4.00.</span>
  * <span style="font-style: normal;">Uroczystość odpustowa w naszej parafii ku czci Błogosławionej Anieli Salawy odbędzie się za dwa tygodnie &#8211; 16 września. Liturgiczne wspomnienie naszej patronki wypada 9 września.</span>
  * <span style="font-style: normal;">Tradycyjnie w niedziele po Mszach Świętych będą rozdawane dzieciom obrazki nawiązujące do Ewangelii. Obrazki wklejamy do książeczki (dzisiaj będą rozdawane) zgodnie z datą. Dzieci przygotowujące się w tym roku szkolnym do I Komunii Świętej zbierają obrazki obowiązkowo.</span>
  * <span style="font-style: normal;">Bóg zapłać za ofiary złożone w sierpniu na rzecz inwestycji parafialnych i wszystkim zaangażowanym w zbiórkę tych ofiar. Msza Święta w intencji ofiarodawców jutro.</span>
  * <span style="font-style: normal;">Jutro będzie rozdawana żywność dla rodzin z naszej parafii objętych pomocą &#8211; od godziny 18.00 (ok. 2 tony). W miniony poniedziałek przekazano wyprawki szkolne o wartości ok. 3000 zł około czterdzieściorgu dzieciom. Dziękuję wszystkim zaangażowanym w tę akcję, a szczególnie Parafialnemu Zespołowi Caritas.</span>
  * <span style="font-style: normal;">Jest do nabycia nowy numer &#8222;Gościa Niedzielnego&#8221;.</span>
  * <span style="font-style: normal;">We wtorek Msza Święta o godzinie 8.00.<br /> </span>