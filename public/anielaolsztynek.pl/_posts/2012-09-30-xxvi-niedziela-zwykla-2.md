---
id: 676
title: XXVI Niedziela Zwykła
date: 2012-09-30T23:41:02+00:00
author: admin
layout: post
guid: http://anielaolsztynek.pl/?p=676
permalink: /2012/09/xxvi-niedziela-zwykla-2/
categories:
  - Bez kategorii
---
> **Mk 9, 38-43, 45, 47-48**
> 
> **Ktoś**
> 
> Wiele osób jest poruszonych, gdy inni posługują się przekazem: &#8222;ktoś, coś, komuś&#8221;. Wtedy na dobrą sprawę niby wiadomo o co chodzi, ale nie ma ani adresata, ani autora treści. Same fakty są czasem niewystarczające, aby w sposób odpowiedzialny odnieść się do zaistniałej sytuacji. Uczniowie też nie potrafili określić osoby, która w imię Jezusa wyrzucała złe duchy. ponieważ ten człowiek nie chodził razem z nimi, zabronili mu tego czynić. Chrystus nie zaakceptował takiego stanowiska. Uznał bowiem, że ten, kto dobrze czyni w Jego imię, nie będzie źle o Nim mówił. Tym samym Jezus dał do zrozumienia, że wszelkie dobro jednoczy, a tym, co niszczy, jest grzech.  
> <span style="color: #666699;">Panie Jezu Chryste, jako powody do grzechu wymieniłeś trzy: ręka, noga i oko i ze względu na Królestwo Boże nakazałeś je usunąć. Spraw, abyśmy panowali nad sobą i nie ulegali pokusom, które prowadzą do grzechu. Broń nas przed grzechami języka.</span>

  * Bóg zapłać Księdzu Tomaszowi Rosie &#8211; misjonarzowi z Tanzanii za obecność w naszej parafii i za przybliżenie misji w tamtejszym kraju.
  * Dziś po Mszy Świętej o godzinie 11.oo odbędzie się spotkanie z rodzicami dzieci przygotowujących się w tym roku szkolnym do I Komunii Świętej.
  * Przypominam dzieciom o obrazkach rozdawanych po Mszy Świętej. Obrazek z pieczątką jest połączony z niespodzianką.
  * Jutro rozpoczyna się październik &#8211; miesiąc modlitwy różańcowej. Idąc za zachętą i prośbą Maryi: &#8222;odmawiajcie różaniec&#8221; serdecznie zapraszam do tej modlitwy przez cały miesiąc, codziennie o godzinie 16.30, w niedziele o godzinie 8.30. Dzieci (w tym dzieci pierwszokomunijne obowiązkowo) zapraszam na nabożeństwo w środę. Młodzież (młodzież przed bierzmowaniem obowiązkowo) zapraszam w piątek.
  * W tym tygodniu obchodzimy I Czwartek miesiąca, w tym dniu wspominając Wielki Czwartek &#8211; ustanowienie Eucharystii i Kapłaństwa modlimy się o nowe powołania duchowne.
  * Najbliższy piątek to I Piątek miesiąca &#8211; to dzień poświęcony Najświętszemu Sercu Pana Jezusa. W piątek przed południem odwiedziny chorych. Spowiedź pierwszopiątkowa od godziny 16.00, do której serdecznie zachęcam, zwłaszcza młodzież przed bierzmowaniem oraz wszystkich, którzy obchodzą I Piątki miesiąca. W tym dniu nabożeństwo różańcowe będzie połączone z nabożeństwem pierwszopiątkowym. Po nabożeństwie i Mszy Świętej spotkanie z młodzieżą przed bierzmowaniem.
  * W następną niedzielę wypada wspomnienie Matki Bożej Różańcowej. Jest to Święto patronalne Kółek Różańcowych. W związku z tym serdecznie zapraszam w tym dniu na wspólny różaniec i Mszę Świętą o godzinie 9.00 w intencji wszystkich członków Żywego Różańca. W tym dniu jest również zmiana tajemnic różańcowych.
  * W następną niedzielę rozpoczyna się 68 Tydzień Miłosierdzia. Po Mszach Świętych będą zbierane dobrowolne ofiary na cele charytatywne &#8211; na potrzeby Caritas Archidiecezji Warmińskiej.
  * 21 września wydano blisko trzy i pół tony żywności o wartości 10 500 złotych 170-ciu osobom. Jutro &#8211; 1 października w godzinach 18.00-19.00 będzie wydawana kolejna partia żywności.
  * Składam serdeczne Bóg zapłać za ofiary złożone we wrześniu na rzecz budowy i wszystkim zaangażowanym w zbiórkę tych ofiar. Msza Święta w intencji ofiarodawców jutro o godzinie 17.00. W październiku planowane jest położenie polbruku wokół kościoła.
  * Jest do nabycia nowy numer Gościa Niedzielnego.