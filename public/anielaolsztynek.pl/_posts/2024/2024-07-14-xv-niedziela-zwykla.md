---
title: XV Niedziela zwykła
date: 2024-07-14
---

> **<span style="color: #5D4587;">Mk 6, 7-13 </span>**
>
> **<span style="color: #5D4587;">„Jezus przywołał do siebie Dwunastu i zaczął ich rozsyłać po dwóch. Dał im władzę nad duchami nieczystymi. Nakazał też, aby niczego nie zabierali w drogę prócz laski: ani chleba, ani torby podróżnej, ani pieniędzy. »Włóżcie na nogi sandały, ale dwóch ubrań nie zakładajcie!«. Mówił do nich: »Gdziekolwiek wejdziecie do domu, zatrzymajcie się tam, aż do czasu, gdy będziecie opuszczać to miejsce. Jeśli w jakiejś miejscowości was nie przyjmą i nie zechcą was słuchać, wyjdźcie stamtąd i strząśnijcie pył z waszych nóg, na świadectwo dla nich«. Oni poszli więc i wzywali do nawrócenia. Wyrzucili wiele demonów i namaścili olejem wielu chorych, przywracając im zdrowie.”</span>**
>
>
>
> **Świadkowie Ewangelii**
>
> Pan Jezus posyła swoich uczniów, aby wzywali do nawrócenia, a na drogę wyposaża ich w wyjątkowe dary: władzę nad duchami nieczystymi oraz moc uzdrawiania chorych. Uzdrowienia ducha i ciała są znakami, które potwierdzają moc i wagę słowa, jakie głoszą. Uczniowie mają zachować postawę ubóstwa, rzeczy materialne nie mogą stanowić dla nich balastu i przeszkadzać w swobodnym głoszeniu Dobrej Nowiny. Ten, kto głosi Ewangelię, musi być wolny wewnętrznie, to znaczy czysty, i powinien pozostać wolny zewnętrznie, czyli ubogi, zdany na opatrzność Ojca, ufający mocy słowa, które głosi. W czasie, gdy Jezus chodził po ziemi, ważny był także święty pośpiech. Czas Jego publicznej działalności był bardzo krótki, a do przekazania było bardzo wiele. Dlatego uczniowie musieli poświęcić się dziełu ewangelizacji z tak wielkim zaangażowaniem.
>
> <span style="color: #666699;">Panie Jezu, aby stać się wiarygodnym świadkiem Twojej Ewangelii we współczesnym świecie, muszę mieć wolne serce. Proszę Cię o łaskę pełnej wolności, która pozwoli mi bez lęku przed światem głosić Twoją miłość. Amen.
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego Hosianum** w Olsztynie.
- Poświęcenie pojazdów z okazji święta **Świętego Krzysztofa**, patrona podróżnych i kierowców, w następną niedzielę po Mszach Świętych. Przy tej okazji będą zbierane dobrowolne ofiary na misje, na zakup środków transportu.
- Bóg zapłać za kwiaty ofiarowane do kościoła.
- **Intencje mszalne na bieżący tydzień:**
  - poniedziałek: + Andrzej Rzekanowski (Msza Święta gregoriańska);
  - wtorek: + Andrzej Rzekanowski;
  - środa: + Andrzej Rzekanowski;
  - czwartek: + Andrzej Rzekanowski;
  - piątek: + Andrzej Rzekanowski;
  - sobota: + Andrzej Rzekanowski;
  - niedziela (21.07): <u>9:00</u> + Andrzej Rzekanowski; <u>11:00</u> + Alina Mrozowska; <u>17:00</u> + Krystyna Rabij (5 rocznica śmierci).
