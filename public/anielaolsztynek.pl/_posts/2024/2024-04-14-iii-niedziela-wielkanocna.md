---
title: III Niedziela Wielkanocna
date: 2024-04-14
---

> **<span style="color: #5D4587;">Łk 24, 35-48</span>**
>
> **<span style="color: #5D4587;">„Uczniowie opowiadali o tym, co im się przydarzyło w drodze i jak Jezus dał się im poznać przy łamaniu chleba. Gdy o tym rozmawiali, On sam stanął pośród nich i powiedział: »Pokój wam!«. Zatrwożeni i przestraszeni sądzili, że widzą ducha. Lecz On im powiedział: »Czemu jesteście zmieszani i czemu wątpliwości budzą się w waszych sercach? Spójrzcie na moje ręce i nogi! To Ja jestem! Dotknijcie Mnie i przekonajcie się. Duch bowiem nie ma ciała ani kości, a widzicie, że Ja mam«. Gdy to powiedział, pokazał im ręce i nogi. Lecz gdy oni z radości jeszcze nie wierzyli i byli pełni zdumienia, zapytał ich: »Macie tu coś do jedzenia?«. Oni podali Mu kawałek pieczonej ryby. A On wziął i przy nich zjadł. Potem rzekł: »Oto moje słowa, które powiedziałem do was, gdy byłem jeszcze z wami: »Musi wypełnić się wszystko, co jest napisane o Mnie w Prawie Mojżesza, u Proroków i w Psalmach«". Wtedy rozjaśnił im umysł, aby rozumieli Pisma. I powiedział: »Tak jest napisane: Chrystus będzie cierpiał, a trzeciego dnia zmartwychwstanie i w Jego imię zostanie ogłoszone nawrócenie na odpuszczenie grzechów wszystkim narodom, rozpoczynając od Jeruzalem. Wy jesteście świadkami tych rzeczy.”</span>**
>
>
>
> **Tajemnica zmartwychwstania**
>
> Doświadczenie śmierci kłóci się z doświadczeniem życia, zwłaszcza po chwalebnym zmartwychwstaniu. Uczniowie dobrze wiedzieli, że ich Nauczyciel umarł na krzyżu. Do tej pory sprawy były jasne: kto umarł, ten nie wracał do żyjących. Król Dawid o swoim zmarłym dziecku powiedział: „Ja dołączę do niego, ale ono do mnie nie powróci” (2 Sm 12, 23). Tymczasem Jezus pokonał śmierć, wyłamał jej bramy i wszedł do pełni chwalebnego życia. Teraz objawia siebie w tajemnicy zmartwychwstania. Uczniowie są przestraszeni, nie dowierzają, widzą przemienione przez zmartwychwstanie ciało, ale nie wiedzą, jak to wszystko wyjaśnić, jak zrozumieć niepojęte. Dlatego Pan odwołuje się do prostych znaków, które mogą ich przekonać: pokazuje im swoje ciało, żeby zrozumieli, że nie jest zjawą, w ich obecności je rybę. Kiedy oswoił ich z tym nowym doświadczeniem, wyjaśnia sens Pism, które mówiły o losie Chrystusa: że musi cierpieć, a gdy zmartwychwstanie, w Jego imię będzie głoszone nawrócenie wszystkim narodom. To jest nowe zadanie uczniów.
>
> <span style="color: #666699;">Panie Jezu, pozwól, aby moje życie przeniknęła radość z Twojego zmartwychwstania. Niech ustąpią lęk, obawa, niedowierzanie. A w to miejsce niech pojawi się wiara, którą pragnę dzielić się z innymi. Amen.
> &nbsp;

- **Spotkanie indywidualne rodziców z dziećmi przed I Komunią Świętą** we wtorek i środę o godzinie <u>17:30</u>, a w piątek próba o <u>17:30</u>.
- W czwartek Msza Święta o godzinie <u>8:00</u>.
- **Intencje mszalne na najbliższy tydzień:**
  - poniedziałek: o zdrowie i błogosławieństwo Boże dla Kingi i Michała w 1 rocznicę ślubu oraz ich dzieci Zofii, Ksawerego, Ignacego;
  - wtorek: + Waldemar Krukowski, Joanna Bijata, Marlena Świdzińska-Hacia;
  - środa: ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - czwartek:;
  - piątek:;
  - sobota: + Roman Kaźmierczak;
  - niedziela (21.04): <u>9:00</u> + Alina Mrozowska i ++ z rodziny; <u>11:00</u> + Władysława Olszewska (11 rocznica śmierci), Stanisław i Adela Zakrzewscy; <u>17:00</u> + Henryka (11 rocznica śmierci) i Jan Przygoda.


