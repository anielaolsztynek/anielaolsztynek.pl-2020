---
title: XXIII Niedziela zwykła
date: 2024-09-08
---

> **<span style="color: #5D4587;">Mk 7, 31-37 </span>**
>
> **<span style="color: #5D4587;">„Jezus opuścił okolice Tyru i przemierzał ziemie Dekapolu. Przez Sydon szedł w kierunku Jeziora Galilejskiego. Wtedy przyprowadzili do Niego głuchoniemego i prosili Go, aby położył na niego rękę. Odprowadził go na bok, z dala od tłumu, włożył palce w jego uszy i śliną dotknął jego języka; spojrzał w niebo, westchnął i rzekł do niego: »Effatha«, to znaczy: Otwórz się! Natychmiast otworzyły się jego uszy i zostały rozwiązane więzy jego języka, tak że mógł poprawnie mówić. I przykazał im, aby nic nikomu nie mówili, ale im bardziej zakazywał, tym więcej oni rozpowiadali. Pełni podziwu mówili »Wszystko dobrze uczynił. Sprawił, że głusi słyszą a niemi mówią«.”</span>**
>
>
>
> **Otwórz się**
>
> Uzdrowienie człowieka głuchoniemego jest bardzo wymowne. Człowiek z dzisiejszej Ewangelii odzyskuje słuch i mowę, a więc najprawdopodobniej nie urodził się głuchoniemy. Być może ewangelista chciał w ten sposób ukazać pełniej fakt kompletnego uzdrowienia. Ten, którego przyprowadzono do Jezusa, odchodzi w pełni zdrowy. Można wyobrazić sobie radość tego człowieka. To uzdrowienie jest dziełem Jezusa i jest jednocześnie aktem, który dokonuje się w człowieku wcześniej chorym. Człowiek ten zaczął słyszeć: „otworzyły się jego uszy" i odzyskał mowę: „zostały rozwiązane więzy jego języka”. Zapewne i on był wśród tych, którzy pełni podziwu mówili: „Wszystko dobrze uczynił. Sprawił, że głusi słyszą, a niemi mówią".
>
> <span style="color: #666699;">Panie Jezu, mówisz do mnie na różne sposoby. Spraw, bym się otworzył na Twoją łaskę, bym zaczął słuchać uważnie, bym Cię wychwalał, bym opowiadał wielkie dzieła Twojej miłości. Amen.
> &nbsp;

- Dziś odbywają się uroczystości odpustowe w **147 rocznicę Objawień Najświętszej Marii Panny w Gietrzwałdzie** oraz **58 Dożynki Archidiecezjalne**.
- Poświęcenie tornistrów i przyborów szkolnych **pierwszoklasistów** dziś pod koniec Mszy Świętej o godzinie <u>11:00</u>.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, dziś po Mszy Świętej o godzinie <u>11:00</u>.
- W niedziele w czasie roku szkolnego po Mszach Świętych **będą rozdawane dzieciom obrazki nawiązujące do Ewangelii**. (Dziś także książeczki, do których dzieci wklejają obrazki). Dzieci pierwszokomunijne, a także dzieci z klas drugich zbierają obrazki obowiązkowo. Obrazki z pieczątką na odwrocie - to niespodzianka.
- W sobotę - 14 września - wypada liturgiczne **Święto Podwyższenia Krzyża Świętego**.
- **Młodzież klas VIII przygotowującą się w tym roku szkolnym do bierzmowania** zapraszam z rodzicami w czwartek na godzinę <u>17:00</u>. Po Mszy Świętej spotkanie. Proszę zabrać ze sobą indeksy.
- W następną niedzielę - 15 września - na terenie naszej parafii, w Skansenie, odbędą się po raz trzynasty **Dożynki Wojewódzkie**, które rozpoczną się Mszą Świętą o godzinie <u>11:30</u>, pod przewodnictwem Księdza Biskupa Janusza Ostrowskiego. W związku z powyższym, w następną niedzielę nie będzie Mszy Świętej o godzinie <u>11:00</u> w naszym kościele.
- **Intencje mszalne na bieżący tydzień:**
  - poniedziałek: + Helena Nowak (30 dzień po pogrzebie);
  - wtorek: + Andrzej Sobczyński (9 rocznica śmierci);
  - środa: + Jadwiga Gnaś (30 dzień po pogrzebie);
  - czwartek: + Leszek Kowalewski (50 rocznica śmierci);
  - piątek: ++ zmarli z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - sobota: + Kazimierz Przestrzelski;
  - niedziela (15.09): <u>9:00</u> + Jerzy Orzech (9 rocznica śmierci), Marianna i Jan Orzech; <u>11:30</u> Dożynki Wojewódzkie; <u>17:00</u> + Stanisława Leks (3 rocznica śmierci).
