---
title: XI Niedziela zwykła
date: 2024-06-16
---

> **<span style="color: #5D4587;">Mk 4, 26-34 </span>**
>
> **<span style="color: #5D4587;">„Jezus mówił: »Tak się ma sprawa z królestwem Bożym jak z człowiekiem rzucającym ziarno w ziemię. Czy śpi, czy czuwa, nocą i dniem, ziarno kiełkuje i wzrasta, a on nie wie jak. Ziemia sama z siebie wydaje plon: najpierw źdźbło, potem kłos, wreszcie pełne ziarno w kłosie. A gdy zboże dojrzeje, bierze on zaraz sierp, bo nadeszła pora żniwa«. Mówił też: »Do czego przyrównamy królestwo Boże lub w jakiej przypowieści je przedstawimy? Jest ono jak ziarno gorczycy. Kiedy się je wrzuca w ziemię, jest najmniejsze ze wszystkich nasion na ziemi. Gdy jednak zostanie zasiane, wyrasta i staje się większe od innych krzewów, wypuszcza wielkie gałęzie, tak że ptaki mogą zakładać gniazda w jego cieniu«. W wielu takich przypowieściach mówił do nich, stosownie do tego, co mogli pojąć. A bez przypowieści nie mówił do nich. Swoim uczniom natomiast wyjaśniał wszystko na osobności«.”</span>**
>
>
>
> **Królestwo Boże**
>
> Królestwo Boże to rzeczywistość, przestrzeń, czas, które podlegają władzy Boga. Ma ono swój wymiar wieczny (potocznie nazywamy go niebem), ale jest też obecne na ziemi. Z przyjściem Jezusa na świat zostało zaingurowane w sposób szczególny. Jest w Jezusie, Wcielonym Słowie Ojca, i w tych, którzy przyjmują Go z wiarą (por. Łk 17, 21). W doczesności, z oczywistych względów, podlega ograniczeniom, ale ma w sobie także moc, jaka pochodzi od Boga. W tym znaczeniu jest ona niezależna od działania ludzi. Obraz mocy Boga, który działa w historii, odnajdujemy w naturalnym kiełkowaniu ziarna i dojrzewaniu do żniwa, a także we wzroście ziarna gorczycy. On działa tak, jak chce, z mocą, której nikt i nic nie zdoła powstrzymać. Pomnoży to, co wydaje się małe, i osiągnie zamierzony przez siebie cel. Jeśli odpowiemy na to naszą wiarą, staniemy się częścią królestwa.
>
> <span style="color: #666699;">Panie Jezu, codziennie modlę się słowami „przyjdź królestwo Twoje". Obym wypowiadał te słowa bez rutyny, ale z prawdziwą tęsknotą. W świecie pełnym wojen i wrogości niech nastanie Twoje królestwo miłości i pokoju. Amen.
> &nbsp;

- W sobotę - 22 czerwca 2024 roku - w Stoczku Klasztornym odbędzie się  **spotkanie archidiecezjalne Żywego Różańca, Nieustającego Różańca**. O godzinie <u>11:00</u> różaniec, <u>12:00</u> Msza Święta, <u>13:00</u> poczęstunek.
- W następną niedzielę o godzinie <u>11:00</u> zapraszam do wspólnej modlitwy dzieci, młodzież, nauczycieli, z okazji zakończenia roku szkolnego.
- W poniedziałek i wtorek Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: + Kazimierz Przestrzelski (Msza Święta gregoriańska);
  - wtorek: + Kazimierz Przestrzelski;
  - środa: + Kazimierz Przestrzelski;
  - czwartek: + Kazimierz Przestrzelski;
  - piątek: + Kazimierz Przestrzelski;
  - sobota: w intencji Izabeli i Adama w 30 rocznicę ślubu; <u>15:00</u> (w DPS) + Kazimierz Przestrzelski;
  - niedziela (23.06): <u>9:00</u> + Alina Mrozowska; <u>11:00</u> w intencji Dominiki z okazji 18 urodzin; <u>17:00</u> + Kazimierz Przestrzelski.



