---
title: VI Niedziela Wielkanocna
date: 2024-05-05
---

> **<span style="color: #5D4587;">J 15, 9-17</span>**
>
> **<span style="color: #5D4587;">„Jezus powiedział do swoich uczniów: »Jak Mnie umiłował Ojciec, tak i Ja was umiłowałem. Trwajcie w mojej miłości. Będziecie zaś trwać w mojej miłości, jeśli zachowacie moje przykazania, podobnie jak Ja spełniłem przykazania mojego Ojca i trwam w Jego miłości. Powiedziałem wam to, aby wypełniała was moja radość i aby ta radość była doskonała. To jest bowiem moje przykazanie, abyście się wzajemnie tak miłowali, jak Ja was umiłowałem. Nie ma większej miłości nad tę, gdy ktoś poświęca swoje życie za przyjaciół. Wy jesteście moimi przyjaciółmi, jeśli spełniacie wszystko, co wam polecam. Już nie nazywam was sługami, bo sługa nie wie, co czyni jego pan. Nazwałem was przyjaciółmi, gdyż dałem wam poznać wszystko, czego dowiedziałem się od Ojca. To nie wy wybraliście Mnie, lecz Ja wybrałem was i Ja wyznaczyłem was, abyście szli, przynosili owoc i aby wasz owoc był trwały; aby mój Ojciec dał wam wszystko, o co Go poprosicie w moje imię. To wam nakazuję, abyście się wzajemnie miłowali«.”</span>**
>
>
>
> **Bezinteresowność miłości**
>
> Przeciwieństwem odrzucenia i nienawiści ze strony świata jest miłość Boga, ujawniona w całej jej pełni w Jezusie Chrystusie. Pan Jezus objawia głębię tej miłości oraz jej zasady, które w trwały sposób przemieniają życie Jego uczniów. Miłość pomiędzy Ojcem i Synem jest ich wzajemną więzią. Jest czymś, co Jezus może nazwać swoją miłością, bo ona Go charakteryzuje, określa Jego osobę. Do tego samego zachęca uczniów: „Trwajcie w mojej miłości". Czasownikiem „trwać” określa się tu stałą więź, głęboką, osobistą relację z Jezusem, a przez Niego z Ojcem. Miłość Boga nie tylko nie oczekuje niczego w zamian, ale jest zdolna wydać się za drugich, poświęcić się dla czyjegoś dobra.
>
> <span style="color: #666699;">Panie Jezu, Źródło prawdziwej miłości, naucz mnie takiej miłości, jaką sam ukazujesz: trwałą, zakorzenioną w Ojcu, miłosierną - zwróconą do mnie, biednego grzesznika, bezinteresownie ofiarną, zdolną poświęcić się dla innych. Amen.
> &nbsp;

- Dziś **I niedziela miesiąca** - **niedziela adoracji Najświętszego Sakramentu**.
- W środę - 8 maja - wypada liturgiczna **Uroczystość Świętego Stanisława Biskupa i Męczennika**, głównego patrona Polski.
- Uroczystość **I Komunii Świętej** w naszej parafii w następną niedzielę - 12 maja o godzinie <u>11:00</u>.
- **Próby dla dzieci** przed I Komunią Świętą w tym tygodniu w środę i czwartek o godzinie <u>17:45</u>.
- **Spowiedź Święta** dla dzieci pierwszokomunijnych, dla ich rodziców i rodzin, w sobotę, 11 maja o godzinie <u>10:00</u>.
- Zachęcam serdecznie do udziału w **nabożeństwie majowym**, codziennie bezpośrednio po Mszy Świętej o godzinie <u>17:00</u>, w niedziele o godzinie <u>8:45</u>.
- W następną niedzielę obchodzimy liturgiczną **uroczystość Wniebowstąpienia Pańskiego**.
- **Intencje mszalne na najbliższy tydzień:**
  - poniedziałek: + Maria Przestrzelska (30 dzień po pogrzebie);
  - wtorek: + Paweł (19 rocznica śmierci);
  - środa: o Bożą opiekę oraz zdrowie duszy i ciała dla Julity, Zachariasza i Rafała;
  - czwartek: + Bożena Bawolska, Wiesława Paszkiewicz i ++ z rodziny;
  - piątek: + Bogusław Kuciński (4 rocznica śmierci);
  - sobota: + Czesław i Jadwiga Przechodzcy;
  - niedziela (12.05): <u>9:00</u> + Bogusław, Zofia, Zygmunt Chmieloch, Marta, Maksymilian, Kazimierz Gorzejewscy; <u>11:00</u> w intencji dzieci pierwszokomunijnych; <u>17:00</u> + Adela i Ernest Neugebauer.


