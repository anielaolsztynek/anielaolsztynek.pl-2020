---
title: XXXIV Niedziela zwykła - Uroczystość Jezusa Chrystusa Króla Wszechświata
date: 2024-11-24
---

> **<span style="color: #5D4587;">J 18, 33b-37 </span>**
>
> **<span style="color: #5D4587;">„Piłat przywołał Jezusa i zapytał Go: »Czy Ty jesteś królem Żydów?«. Jezus rzekł: »Mówisz to od siebie, czy też inni powiedzieli ci to o Mnie?«. Wówczas Piłat powiedział: »Czyż ja jestem Żydem? To Twój naród i wyżsi kapłani wydali mi Ciebie. Co zrobiłeś?«. Jezus odpowiedział: »Moje królestwo nie jest z tego świata. Gdyby moje królestwo było z tego świata, moi podwładni walczyliby, abym nie został wydany Żydom. Teraz zaś moje królestwo nie jest stąd«. Wówczas Piłat rzekł Mu: »A więc jesteś królem«. Jezus odparł: »To ty mówisz, że jestem królem. Ja urodziłem się i przyszedłem na świat po to, aby dać świadectwo prawdzie. Każdy, kto jest z prawdy, jest Mi posłuszny«.”</span>**
>
>
>
> **Królestwo Jezusa Chrystusa**
>
> Uroczystość Jezusa Chrystusa Króla Wszechświata to radosna uroczystość dla każdego, kto czci Chrystusa jako Pana, uznaje Jego boską władzę. Kto rozumie, że jest On królem łagodnym i pokornym, że Jego jarzmo jest łatwe do niesienia, a ciężar lekki. Jego królestwo nie jest z tego świata, a jego słudzy nie posługują się przemocą dla utrzymania się przy władzy. Jego królestwo nie ma żadnych atrybutów ziemskich, o których utrzymanie warto się spierać albo walczyć. Wchodzi się do niego dzięki wierze, a zamieszkuje się tam dzięki miłości. Im więcej pokory, prostoty, wewnętrznej czystości, wytrwałej nadziei i mocnej miłości ktoś posiada, tym łatwiej mu wejść przez ciasną bramę królestwa. Nie mogą tego zrozumieć ci, którzy posługują się przyziemnymi środkami do utrzymania swojej władzy.
>
> <span style="color: #666699;">Panie Jezu, Królu Wszechświata, bądź Panem także mojego serca. Pragnę oddać całe moje życie we władanie Twojej boskiej miłości. Amen.
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego „Hosianum” w Olsztynie**.
- Dziś po Mszy Świętej o godzinie <u>9:00</u> na zakończenie roku kościelnego wystawienie Najświętszego Sakramentu, litania do Jezusa Chrystusa Króla i akt poświęcenia Jezusowi Chrystusowi Królowi Wszechświata.
- Od następnej niedzieli rozpoczyna się **Adwent** - okres przygotowania do Narodzenia Pańskiego.
- **Rekolekcje Adwentowe** w naszej parafii za dwa tygodnie - tradycyjnie od II Niedzieli Adwentu.
- **Opłatki na stół wigilijny** będą roznoszone tradycyjnie do mieszkań w parafii. Można nabyć je też osobiście w kancelarii. Ofiary składane przy tej okazji będą przeznaczone na ogrzewanie kościoła.
- **Zmiana tajemnic różańcowych** i wspólny różaniec w następną niedzielę o godzinie <u>8:30</u>.
- Z uwagi na wystawienie Najświętszego Sakramentu dziś o godzinie <u>9:00</u>, nie będzie wystawienia w następną niedzielę.
- Natomiast w następną niedzielę będzie odczytany **list Księdza Arcybiskupa na rozpoczęcie nowego roku kościelnego - duszpasterskiego**.
- W sobotę, 30 listopada, obchodzimy liturgiczną **Uroczystość Świętego Andrzeja Apostoła** - głównego Patrona Archidiecezji Warmińskiej.
- **Zbiórka elektrośmieci.** Wzorem lat ubiegłych Green Office Ecologic wraz ze Stowarzyszeniem Dobrych Inicjatyw "Pro Missio" organizuje akcję ekologiczną polegającą na zbiórce zużytego sprzętu elektrycznego i elektronicznego. Sprzedaż odzyskanych surowców z tego sprzętu pozwala na finansowanie projektów misyjnych Kościoła Katolickiego. Nasze projekty pomocowe realizujemy w porozumieniu z Przewodniczącym Zespołu Pomocy Kościołowi na Wschodzie przy Komisji Episkopatu Polski. Data odbioru tego sprzętu to 28.11, godzina <u>14:00</u>. Sprzęt można składać wzdłuż kaplicy, przy bocznym wejściu.
- **Intencje mszalne na najbliższy tydzień:**
  - poniedziałek: + Michalina Serafinowska (30 dzień po pogrzebie); w tym dniu Msza Święta zbiorowa za zmarłych w ciągu dnia;
  - wtorek: o zdrowie i błogosławieństwo Boże dla ciężko chorego Alana (5 lat); w tym dniu Msza Święta zbiorowa za zmarłych w ciągu dnia;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych;
  - sobota: + Jan (25 rocznica śmierci) i Otylia; w tym dniu Mszę Świętą zbiorową za zmarłych odprawię o godzinie <u>15:00</u> w DPS;
  - niedziela (01.12): <u>9:00</u> + Stanisław Madejski (6 rocznica śmierci); <u>11:00</u> + Józef Mazur (6 rocznica śmierci) i ++ z rodz. Mazur i Zięcik; <u>17:00</u> + Zofia, Tadeusz Dobrzyńscy.



