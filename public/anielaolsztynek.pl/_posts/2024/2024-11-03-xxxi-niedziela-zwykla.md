---
title: XXXI Niedziela zwykła
date: 2024-11-31
---

> **<span style="color: #5D4587;">Mk 12, 28b-34 </span>**
>
> **<span style="color: #5D4587;">„Jeden z nauczycieli Pisma, widząc, że Jezus dobrze odpowiedział saduceuszom, zapytał Go: »Które przykazanie jest pierwsze ze wszystkich?«. Jezus rzekł: »Pierwsze jest: 'Słuchaj, Izraelu! Pan, Bóg nasz, jest Panem jedynym. Będziesz miłował Pana, swego Boga, całym swoim sercem, całą swoją duszą, całym swoim umysłem i całą swoją mocą'. Drugie jest to: 'Będziesz miłował swego bliźniego jak siebie samego'. Nie ma innego przykazania większego od tych«. Powiedział do niego nauczyciel Pisma: »Bardzo dobrze, Nauczycielu, słusznie powiedziałeś, bo jeden jest i poza Nim nie ma innego. Miłować Go całym sercem, całym rozumem i całą mocą i miłować bliźniego jak siebie samego o wiele więcej znaczy niż wszystkie całopalenia i ofiary«. Jezus, widząc, że rozsądnie odpowiedział, rzekł do niego: »Niedaleko jesteś od królestwa Bożego«. I odtąd nikt już nie odważył się Go pytać.”</span>**
>
>
>
> **Najważniejsze przykazanie**
>
> Na pytanie o najważniejsze przykazanie pośród wszystkich w Prawie, Pan Jezus cytuje słowa z Księgi Powtórzonego Prawa: „Pierwsze jest: Słuchaj, Izraelu!" (por. Pwt 6, 4-5). To fragment jednej z ważniejszych modlitw - Szema Israel. Wstęp do niej stanowią słowa: „Słuchaj, Izraelu! Pan jest naszym Bogiem, Pan jeden". Bóg jest jeden i nie ma innego. Taki, czyli jedyny i wyłączny, powinien też być dla każdego człowieka wierzącego. Od Niego zaczyna się każde poruszenie serca, nadawanie wartości wszystkiemu, co wiąże się z ludzkim życiem. Słuchać Go to być posłusznym Jego woli. Aby móc to lepiej zrozumieć, Bóg posłużył się tym, co tak głęboko leży także w naszej naturze: miłością. Cała historia zbawienia mówi, że jesteśmy miłowani przez Boga. W ten sam sposób powinniśmy Jemu odpowiedzieć i tę miłość okazać innym ludziom.
>
> <span style="color: #666699;">Panie Jezu, chcę być posłuszny najważniejszemu przykazaniu, jakie nam dajesz: miłowaniu Ciebie i bliźniego. Niech to przykazanie będzie wypisane w moim wnętrzu. Amen.
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- W piątek zakończenie **nabożeństwa za zmarłych - wypominek** w naszym kościele. Natomiast Msza Święta zbiorowa za naszych bliskich zmarłych będzie odprawiana przez cały listopad.
- W następną niedzielę obchodzimy **Dzień Solidarności z Kościołem Prześladowanym**. Po Mszy Świętej będą zbierane ofiary jako pomoc naszym siostrom i braciom na Bliskim Wschodzie.
- **Intencje mszalne na najbliższy tydzień:**
  - poniedziałek: Msza Święta zbiorowa za zmarłych;
  - wtorek: Msza Święta zbiorowa za zmarłych;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: Msza Święta zbiorowa za zmarłych w DPS;
  - sobota: + Bogdan Sira (6 rocznica śmierci); DPS - Msza Święta zbiorowa za zmarłych;
  - niedziela (10.11): <u>9:00</u> + Zbigniew Janikowski (12 rocznica śmierci), Ryszard i Marian Miklaszewscy; <u>11:00</u> + Krystyna (8 rocznica śmierci) i Edmund Chodubski; <u>17:00</u> + Stefan Stawicki (30 dzień po pogrzebie); Msza Święta zbiorowa za zmarłych (ks. Michał)
