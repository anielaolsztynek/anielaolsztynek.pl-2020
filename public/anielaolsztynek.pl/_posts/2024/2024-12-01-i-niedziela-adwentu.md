---
title: I Niedziela Adwentu
date: 2024-12-01
---

> **<span style="color: #5D4587;">Łk 21, 25-28.34-36 </span>**
>
> **<span style="color: #5D4587;">„Jezus powiedział do swoich uczniów: »Będą znaki na słońcu, księżycu i gwiazdach, a na ziemi trwoga ogarnie narody bezradne wobec szumu wzburzonego morza. Ludzie mdleć będą ze strachu w oczekiwaniu tego, co ma nadejść na ziemię, gdyż moce niebieskie zostaną wstrząśnięte. Wtedy zobaczą Syna Człowieczego przychodzącego na obłoku z wielką mocą i chwałą. A gdy to zacznie się dziać, wyprostujcie się i podnieście głowy, bo zbliża się wasze odkupienie. Uważajcie więc na siebie, aby wasze serca nie były ociężałe wskutek obżarstwa, pijaństwa oraz trosk codziennego życia, aby ten dzień nagle was nie zaskoczył. Przyjdzie on bowiem nieoczekiwanie na mieszkańców całej ziemi. Czuwajcie więc i módłcie się w każdym czasie, abyście zdołali uniknąć tego wszystkiego, co ma się zdarzyć, i mogli stanąć przed Synem Człowieczym«.”</span>**
>
>
>
> **Znaki przemijania**
>
> W pierwszej części Adwentu (do 16 grudnia) w centrum uwagi jest powtórne przyjście Pana oraz wydarzenia, które mają je poprzedzić. Są to wielkie znaki przemijania całej stworzonej rzeczywistości. Ich opis wywołuje zrozumiały niepokój. Jezus zapowiada, że będą budziły wręcz trwogę wśród tych, którzy będą je widzieć: „Ludzie mdleć będą ze strachu w oczekiwaniu tego, co ma nadejść na ziemię". Powtórne przyjście Syna Człowieczego nastąpi z wielką mocą. To, co u jednych będzie powodowało strach, dla wierzących stanie się spełnieniem ich nadziei. Jezus daje nam wskazówki: „wyprostujcie się i podnieście głowy". Aby zachować nadzieję na ten czas, mamy być wolni od przesadnych trosk, a zwłaszcza od tego, co obciąża nas moralnie.
>
> <span style="color: #666699;">Panie Jezu, daj mi łaskę, abym był gotowy na dzień Twego przyjścia w chwale i abym pragnął spotkania z Tobą. Chcę być wolny, bym umiał rozpoznać ten moment. Amen.
> &nbsp;

- Dziś rozpoczął się **Adwent**, który jest czasem radosnego oczekiwania na Boże Narodzenie. Niech to będzie dla nas czas religijnej refleksji, modlitwy i przygotowania na przyjście Pana.
- Naszemu przygotowaniu do nadchodzących Świąt mają pomóc **rekolekcje adwentowe** – poprzez Słowo Boże, Sakrament Pokuty i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, a więc za tydzień. Wygłosi je Ksiądz Zdzisław Kunicki, pracownik naukowy UWM i duszpasterz pomocniczy w parafii NSPJ.
- Również w następną niedzielę, po Mszach Świętych będą zbierane ofiary na **Fundusz Pomocy Kościołowi na Wschodzie**.
- Serdecznie zapraszam do udziału w Adwencie w **Mszach Świętych roratnich o Najświętszej Marii Pannie**, które będą w tym tygodniu we wtorek, środę i czwartek o godzinie <u>17:00</u>. W czwartek zapraszam dzieci pierwszokomunijne i młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek odbędzie się konkurs tych lampionów.
- Można już nabywać w zakrystii **świece Caritas** na stół wigilijny - cena 10 złotych.
- W tym tygodniu wypada **I czwartek, I piątek** i **I sobota** grudnia. W piątek przed południem odwiedziny chorych.
- W następną niedzielę - 8 grudnia - wypada uroczystość **Niepokalanego Poczęcia Najświętszej Marii Panny**. W tym dniu dzieci pierwszokomunijne przynoszą do poświęcenia medaliki z wizerunkiem Matki Bożej Niepokalanej.
- Podobnie jak w latach ubiegłych, będą organizowane paczki - z myślą przede wszystkim o osobach starszych, samotnych i chorych. Każdy może włączyć się w to dzieło poprzez napełnienie siatki charytatywnej. Takie siatki będą rozdawane po Mszy Świętej. Napełniamy je w domu artykułami spożywczymi i chemicznymi i przynosimy z powrotem do zakrystii lub na plebanię do 15 grudnia.
- Z inicjatywy organizacji Ordo Iuris w całej Polsce są zbierane podpisy pod obywatelskim projektem ustawy **Stop Narkotykowi Pornografii**. Poparcie dla tego projektu deklaruje prawie 90 % Polaków, a wiec jest ono niezależne od opcji politycznych. Jest to szansa zrobienia czegoś konkretnego dla dobra i ochrony dzieci. W następną niedzielę po Mszach Świętych będą zbierane podpisy, potrzebny jest przy tym numer pesel. Więcej o inicjatywie na stronie: [stopnarkotykowipornografii.pl](https://stopnarkotykowipornografii.pl).
- **Intencje mszalne na najbliższy tydzień:**
  - poniedziałek: + Krystyna i Zdzisław Jurkowscy (od rodziny Polowców z Prokocimia);
  - wtorek: + Andrzej Ożóg (od chrześniaka Leszka i siostry Marii oraz rodziny, z okazji imienin);
  - środa: + Stefan Stawicki;
  - czwartek: o Bożą opiekę oraz zdrowie duszy i ciała dla Julity, Zachariasza i Rafała;
  - piątek: + Krystyna, Kazimierz i Tomasz Wilczewscy;
  - sobota: + Teresa;
  - niedziela (08.12): <u>9:00</u> + Kazimierz Stefanowicz (5 rocznica śmierci); + Bożena Kaszuba, Jan Przechodzki, Władysława i Józef Grabowscy; <u>11:00</u> + Henryk Gronkiewicz (22 rocznica śmierci); + Janina i Paweł Topczyńscy; <u>17:00</u> + Daniel Czaplo (1 rocznica śmierci).



