---
title: XXVIII Niedziela zwykła
date: 2024-10-13
---

> **<span style="color: #5D4587;">Mk 10, 35-45 </span>**
>
> **<span style="color: #5D4587;">„Do Jezusa podeszli synowie Zebedeusza, Jakub i Jan, i powiedzieli: »Nauczycielu, chcemy, żebyś uczynił dla nas to, o co Cię poprosimy«. On ich zapytał: »Co takiego chcecie, abym wam uczynił?«. Rzekli Mu: »Spraw, abyśmy zasiedli w Twojej chwale: jeden po Twojej prawej stronie, a drugi po lewej«. Jezus im powiedział: »Nie wiecie, o co prosicie. Czy możecie pić kielich, który Ja mam pić, albo przyjąć chrzest, którym Ja mam być chrzczony?«. Odpowiedzieli Mu: »Możemy«. Lecz Jezus im powiedział: »Kielich, który Ja mam pić, będziecie pić; i chrzest, którym Ja jestem chrzczony, wy też przyjmiecie. Jednak nie do Mnie należy rozdawać miejsca po mojej prawej lub po lewej stronie, lecz dostaną je ci, dla których je przygotowano«. Gdy to usłyszało dziesięciu, zaczęli oburzać się na Jakuba i Jana. A Jezus przywołał ich do siebie i powiedział: »Wiecie, że ci, którzy są uznawani za władców narodów, ciemiężą je, a ich wielcy dają im odczuć swą władzę. Nie tak powinno być wśród was. Ale kto by chciał stać się wielki między wami, niech będzie waszym sługą. A kto by chciał być między wami pierwszy, niech będzie niewolnikiem wszystkich. Bo Syn Człowieczy nie przyszedł, aby Mu służono, lecz aby służyć i oddać swoje życie jako okup za wielu«.”</span>**
>
>
>
> **Pokora Boga**
>
> Droga, którą przeszedł Jezus dla naszego zbawienia, nie była łatwa. Oznaczała najpierw Jego uniżenie w przyjęciu ludzkiej postaci. Podjął się On życia ubogiego, pokornego i służebnego. My z trudem ustępujemy w sprawach, które uważamy za istotne. Te dwa sposoby wartościowania widzimy w dzisiejszej perykopie. Całe życie Jezusa jest dla nas otwartą księgą, którą trzeba uważnie czytać. Pokora Boga, jaka objawia się w Jezusie Chrystusie, będzie dla nas zawsze aktualnym wzorem do naśladowania.
>
> <span style="color: #666699;">Panie Jezu, Twoja pokora jest szczególnym gestem Twojego Serca. Ona mówi wiele o Twojej miłości do każdego człowieka: o miłości wolnej, pięknej i ofiarnej. Spraw, bym dojrzał do takiej postawy. Amen.
> &nbsp;

- Bóg zapłać za ofiary składane dziś na tacę, przeznaczone na misje.
- W związku z pożarem budynku mieszkalnego w Łęcinach, który uległ całkowitemu zniszczeniu (zrównany z ziemią), odpowiadając na prośbę poszkodowanej rodziny, a także solidaryzując się jako wspólnota parafialna z poszkodowanymi, proszę o dobrowolne ofiary, które będą zbierane w niedzielę po Mszach Świętych. Pewną kwotę już przekazałem tej rodzinie.
- Zapraszam do wspólnej modlitwy różańcowej do końca października.
- We wtorek wypada liturgiczne **wspomnienie Świętego Jana Pawła II - papieża**.
- Kartki na wypominki i na Mszę Świętą zbiorową za zmarłych są wyłożone na półce z prasą.
- W związku z **liczeniem wiernych** obecnych na Mszy Świętej w poprzednią niedzielę - 13 października (dominicantes), podaję, że frekwencja wyniosła 18,9 % w stosunku do wszystkich zameldowanych na terenie parafii – tj. 1914 osób. Aktualnie ponad 400 osób zameldowanych nie mieszka na terenie parafii. Frekwencja w stosunku do faktycznej liczby parafian aktualnie zamieszkujących na terenie parafii i których odwiedzam po kolędzie wynosi 25,2 %. Na Mszach Świętych w tę niedzielę były obecne 362 osoby. Do Komunii Świętej przystąpiło 180 osób.
- **Intencje mszalne na najbliższy tydzień:**
  - poniedziałek: własna;;
  - wtorek: własna;
  - środa: dziękczynna z prośbą o zdrowie i błogosławieństwo Boże z okazji 50 rocznicy urodzin;
  - czwartek: + Renata Staniszewska;
  - piątek: o zdrowie i błogosławieństwo Boże w rodzinie;
  - sobota: + Roman Kaźmierczak;
  - niedziela (27.10): <u>9:00</u> + Rajmund Kuligowski (4 rocznica śmierci); <u>11:00</u> + Zdzisław Nyga (7 rocznica śmierci); <u>17:00</u> + Eugeniusz Buszko (6 rocznica śmierci).
