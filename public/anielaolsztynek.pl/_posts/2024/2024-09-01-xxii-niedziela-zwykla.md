---
title: XXII Niedziela zwykła
date: 2024-09-01
---

> **<span style="color: #5D4587;">Mk 7, 1-8a. 14-15. 5. 21-23 </span>**
>
> **<span style="color: #5D4587;">„Wokół Jezusa zebrali się faryzeusze i kilku nauczycieli Pisma, którzy przybyli z Jerozolimy. Zauważyli, że niektórzy z Jego uczniów jedli chleb nieczystymi, to znaczy nieumytymi rękami. Faryzeusze bowiem i wszyscy Żydzi, trzymając się tradycji starszych, nie jedzą, zanim nie umyją rąk. Również kiedy wracają z rynku, nie jedzą, dopóki się nie obmyją. Jest jeszcze wiele innych przepisów, które przejęli i zachowują, jak obmywanie kubków, dzbanków, naczyń miedzianych. Pytali Go więc faryzeusze i nauczyciele Pisma: »Dlaczego Twoi uczniowie nie postępują zgodnie z tradycją starszych, lecz jedzą chleb nieczystymi rękami?«. On odparł im: »Słusznie prorokował Izajasz o was, obłudnikach, jak jest napisane: 'Ten lud czci Mnie wargami, ale ich serce jest daleko ode Mnie. Daremnie jednak cześć Mi oddają, głosząc pouczenia, które są ludzkimi nakazami'. Odrzucając przykazanie Boże, trzymacie się ludzkiej tradycji«. Potem znowu przywołał do siebie tłum i powiedział: »Słuchajcie Mnie wszyscy i zrozumiejcie! Nic, co wchodzi do człowieka z zewnątrz, nie może go splamić, lecz co wychodzi z człowieka, to go plami«. Z wnętrza, z serca ludzkiego pochodzą złe myśli, rozpusta, kradzieże, zabójstwa, cudzołóstwa, chciwość, przewrotność, podstęp, wyuzdanie, zawiść, bluźnierstwo, pycha, głupota. Całe to zło wychodzi na zewnątrz i plami człowieka.”</span>**
>
>
>
> **Czystość serca**
>
> Można zachowywać przepisy Prawa, przestrzegać norm społecznych, a w sercu być daleko od tego, co jest dobre i szlachetne. Faryzeusze i uczeni w Piśmie przykładali dużą wagę do zachowania Prawa, tradycji i zwyczajów. To wszystko samo w sobie jest dobre, ale niewystarczające. Zarzucają uczniom Jezusa, że spożywają posiłek nieumytymi rękami, co było uchybieniem wobec tradycji. Jezus odpowiada im bardzo surowo, cytując proroka Izajasza: „Ten lud czci Mnie wargami, ale jego serce jest daleko ode Mnie" (por. Iz 29, 13). Jakże to smutna ocena! Przed Bogiem nie da się ukryć tego, co jest wewnątrz. Psalmista wyraził to bardzo dobitnie: „Przenikasz i znasz mnie, Panie. Wiesz, kiedy kładę się i wstaję, i czytasz z daleka w moich myślach" (Ps 139, 1-2). Przed Bogiem należy stawać w pokorze ze świadomością swojej słabości, pamiętając, że ludzkie serce - choć powołane do bliskości ze swoim Panem - może stać się źródłem wielkiego zła.
>
> <span style="color: #666699;">Panie Jezu, przenikasz mnie swoją łaską. Proszę Cię, uchroń mnie przed fałszywą pobożnością, która dba o to, co zewnętrzne, a zapomina o czystości serca. Amen.
> &nbsp;

- Dziś **Odpust w naszej parafii ku czci Błogosławionej Anieli Salawy**.
- W środę - 4 września - wypada trzecia rocznica poświęcenia kościoła.
- W tym tygodniu wypada **I czwartek, I piątek, I sobota** września. W piątek przed południem odwiedziny chorych z Komunią Świętą. Spowiedź pierwszopiątkowa od godziny <u>16:30</u>. Zachęcam do spowiedzi szczególnie dzieci i młodzież, z okazji rozpoczęcia nowego roku szkolnego.
- W następną niedzielę - 8 września - wypada liturgiczna uroczystość **Narodzenia Najświętszej Marii Panny** - Matki Bożej Gietrzwałdzkiej.
- Główne uroczystości **147 rocznicy Objawień Najświętszej Marii Panny Gietrzwałdzkiej** oraz **58 Dożynki Archidiecezjalne** w następną niedzielę o godzinie <u>11:00</u>. Mszy Świętej będzie przewodniczył Ksiądz Biskup Szymon Stułkowski, ordynariusz Diecezji Płockiej. Plakat w gablocie.
- **Pielgrzymka piesza z Olsztynka do Gietrzwałdu** w najbliższą sobotę - 7 września. Wyjście o godzinie <u>7:30</u> spod kościoła Najświętszego Serca Pana Jezusa.
- Za dwa tygodnie - 15 września - odbędą się **Dożynki Wojewódzkie w Skansenie**, o godzinie <u>11:30</u>. W związku z tym, w tym dniu nie będzie Mszy Świętej o godzinie 11:00 w naszym kościele.
- Spotkanie z rodzicami dzieci, które w tym roku szkolnym **przygotowują się do I Komunii Świętej**, w następną niedzielę po Mszy Świętej o godzinie <u>11:00</u>. Rodzice zgłaszają swoje dzieci do przyjęcia tego sakramentu.
- Poświęcenie tornistrów i przyborów szkolnych **pierwszoklasistów** w następną niedzielę pod koniec Mszy Świętej o godzinie <u>11:00</u>.
- W związku z rozpoczynającym się jutro nowym rokiem szkolnym wszystkim dzieciom, młodzieży, nauczycielom, wychowawcom i katechetom życzę Bożego błogosławieństwa oraz wytrwałości w nauce i nauczaniu.
- **Intencje mszalne na bieżący tydzień:**
  - poniedziałek: o wzajemną miłość, o łaskę darów Ducha Świętego, o Boże błogosławieństwo i opiekę Niepokalanej dla Natalii i Pawła;
  - wtorek: + Krzysztof Pietrukaniec (10 rocznica śmierci);
  - środa: + Renata Staniszewska;
  - czwartek: + Krystyna, Stanisław, Roman Bawolscy;
  - piątek: o zdrowie i błogosławieństwo Boże dla Beaty;
  - sobota: + Maria Przestrzelska;
  - niedziela (08.09): <u>9:00</u> + Eugeniusz (6 rocznica śmierci) i Stanisława Giranowscy; <u>11:00</u> + Władysława, Genowefa i Józef Mrozowscy; <u>17:00</u> + Piotr i Ryszard Tankiewicz.
