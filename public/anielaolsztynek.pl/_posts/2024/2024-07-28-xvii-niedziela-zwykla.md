---
title: XVII Niedziela zwykła
date: 2024-07-28
---

> **<span style="color: #5D4587;">J 6, 1-15 </span>**
>
> **<span style="color: #5D4587;">„Jezus udał się na drugą stronę Jeziora Galilejskiego, zwanego także Tyberiadzkim. A szedł za Nim wielki tłum ludzi, gdyż widziano znaki, których dokonywał, uzdrawiając chorych. Jezus wszedł na górę i usiadł tam ze swoimi uczniami. Zbliżało się właśnie żydowskie święto Paschy. Gdy Jezus popatrzył dookoła i zobaczył, że przybywa do Niego wielka rzesza ludzi, zapytał Filipa: »Gdzie możemy kupić tyle chleba, aby ich nakarmić?«. Powiedział to, aby wystawić go na próbę, ponieważ wiedział, co ma zrobić. Filip Mu odrzekł: »Chleba za dwieście denarów nie wystarczy, aby każdemu dać tylko kawałek«. Wtedy odezwał się jeden z jego uczniów, Andrzej, brat Szymona Piotra: »Jest tutaj chłopiec, który ma pięć jęczmiennych chlebów i dwie ryby; ale cóż to jest dla tak wielu?«. Jezus polecił im: »Każcie ludziom usiąść«. W miejscu tym rosło dużo trawy. Usiedli więc, a liczba samych mężczyzn wynosiła około pięciu tysięcy. Jezus natomiast wziął chleby, odmówił modlitwę dziękczynną, a następnie przekazał je siedzącym. Podobnie postąpił z rybami; dał im tyle, ile tylko chcieli. Kiedy zaś nasycili się, powiedział uczniom: »Zbierzcie pozostałe resztki, aby nic się nie zmarnowało«. Zebrali więc okruchy z pięciu chlebów jęczmiennych i napełnili dwanaście koszy tym, co pozostało po spożywających. Ludzie, którzy widzieli dokonany przez Jezusa znak, zaczęli mówić: »On rzeczywiście jest tym prorokiem, który miał przyjść na świat«. Jezus, wiedząc, że ludzie mają zamiar Go pochwycić i ustanowić królem, oddalił się i sam udał się znowu na górę.”</span>**
>
>
>
> **Moc przemiany**
>
> Rozmnożenie chleba dla rzeszy ludzi to jeden z wielkich znaków Jezusa. Uczniowie mają i dwie ryby. Taka ilość jedzenia wystarczyłaby dla zaledwie kilku osób. Gdyby chcieli kupić żywność dla wszystkich, potrzebowaliby dużej sumy pieniędzy. Filip mówi, że chleba za dwieście denarów (zapłata za dwieście dniówek ciężkiej pracy) nie wystarczy, aby móc każdemu dać choćby kawałek. W ten sposób została przedstawiona sytuacja pilnej potrzeby i brak możliwości jej zaspokojenia. Jezus działa z mocą: błogosławi i łamie chleb, rozdziela także ryby i karmi głodnych. Żeby nie pozostawić wrażenia, że ludzie mogli ulec złudzeniu, ewangelista notuje, że wszyscy najedli się do syta, a potem zebrano jeszcze dwanaście koszy resztek, aby nic się nie zmarnowało. W dalszej części Ewangelii ten cud Pan Jezus uczyni motywem dłuższej mowy o chlebie, który zstępuje z nieba, a którym jest On sam.
>
> <span style="color: #666699;">Panie Jezu, tylko Ty masz moc przemiany. Ty rozmnożyłeś chleb, by nakarmić głodnych. Przemień to, co jest we mnie słabe, i pomnóż to, czego mi brakuje. Amen.
> &nbsp;

- We wtorek - 30 lipca - wyrusza z Gietrzwałdu **41 Piesza Pielgrzymka Warmińska na Jasną Górę**.
- W tym tygodniu wypada **I czwartek, I piątek i I sobota sierpnia**.
- W piątek przed południem odwiedziny chorych z sakramentami.
- W następną - **I niedzielę miesiąca** - zmiana tajemnic różańcowych o godzinie <u>8:30</u> i adoracja Najświętszego Sakramentu na koniec Mszy Świętych o godzinie <u>9:00</u> i <u>11:00</u>.
- W minionym tygodniu odeszła do wieczności nasza prafianka śp. Janina Kumiszczo - lat 100. Wieczny odpoczynek racz zmarłej dać, Panie.
- **Intencje mszalne na bieżący tydzień:**
  - poniedziałek: + Andrzej Rzekanowski;
  - wtorek: + Andrzej Rzekanowski;
  - środa: o zdrowie i błogosławieństwo Boże dla Oliwii i jej rodziców;
  - czwartek: + Genowefa, Ryszard, Tadeusz;
  - piątek: ++ z rodz. Szczepkowskich, Witold, Henryk, Bogdan, Kazimierz, Danuta, Tadeusz i Grażyna Waśniewska;
  - sobota: + Teresa Serafinowska (16 rocznica śmierci);
  - niedziela (04.08): <u>9:00</u> w intencji Agnieszki i Piotra w 4 rocznicę ślubu; <u>11:00</u> ++ z rodz. Kwiatkowskich i Emilia Borawska; <u>17:00</u> + Helena Rybicka (12 rocznica śmierci), Eugeniusz i Zbigniew Graboś i Artur Bieńkowski.
