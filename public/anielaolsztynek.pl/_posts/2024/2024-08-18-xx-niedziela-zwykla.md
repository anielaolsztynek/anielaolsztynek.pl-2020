---
title: XX Niedziela zwykła
date: 2024-08-18
---

> **<span style="color: #5D4587;">J 6, 51-58 </span>**
>
> **<span style="color: #5D4587;">„Jezus powiedział do tłumów: »Ja jestem chlebem żywym, który zstąpił z nieba. Ktokolwiek będzie spożywał ten chleb, będzie żył na wieki. Chlebem, który Ja dam, jest moje ciało za życie świata«. Wtedy Żydzi zaczęli się sprzeczać między sobą, pytając: »Jak On może nam dać swoje ciało do jedzenia?«. Jezus więc oświadczył: »Uroczyście zapewniam was: Jeśli nie będziecie spożywali ciała Syna Człowieczego i pili Jego krwi, nie będziecie mieli życia w sobie. Kto spożywa moje ciało i pije moją krew, ma życie wieczne, a Ja wskrzeszę go w dniu ostatecznym. Bo moje ciało naprawdę jest pokarmem, a moja krew naprawdę jest napojem. Kto spożywa moje ciało i pije moją krew, pozostaje we Mnie, a Ja w nim. Podobnie jak Mnie posłał Ojciec, który żyje, i jak ja żyję dzięki Ojcu, tak również ten, kto Mnie spożywa, będzie żył dzięki Mnie. To jest właśnie chleb, który zstąpił z nieba; inny od tego, jaki jedli przodkowie i pomarli. Kto spożywa ten chleb, będzie żył na wieki«.”</span>**
>
>
>
> **Początek życia wiecznego**
>
> Końcowy fragment mowy eucharystycznej. Jezus jest Chlebem dającym życie. Daje życie światu przez swoją ofiarę na krzyżu, gdzie dokonał odkupienia. Czyni to w Eucharystii, przychodzi do nas w sposób sakramentalny. W dzisiejszym fragmencie ewangelista podkreśla w słowach Jezusa jeszcze inne aspekty. Wyraźniejszy staje się sakramentalny wymiar przyjmowania, czyli spożywania Ciała i Krwi Jezusa. Słuchacze Nauczyciela stawiają ważne pytanie: „Jak On może nam dać swoje ciało do jedzenia?". Spożywanie Ciała i Krwi - jak podkreśla Jezus - jest konieczne, by mieć w sobie życie. Komunia, jaka rodzi się pomiędzy Jezusem w Eucharystii a tym, kto Go przyjmuje, jest początkiem życia wiecznego.
>
> <span style="color: #666699;">Panie Jezu, tak jak chleba do życia doczesnego potrzebuję Twojego eucharystycznego Ciała, abym mógł kiedyś cieszyć się pełnią życia, które tylko Ty możesz dać. Amen.
> &nbsp;

- Księża Marianie, posługujący w Stoczku Klasztornym, serdecznie zapraszają na **główne uroczystości odpustowe ku czci Matki Bożej Królowej Pokoju** w następną niedzielę - 25 sierpnia. Program w gablocie.
- **Intencje mszalne na bieżący tydzień:**
  - poniedziałek: + Mariusz Filipiak (14 rocznica śmierci);
  - wtorek: + Janusz Grabowski;
  - środa: + Ireneusz i ++ z rodz. Osłowskich i Bolczaków;
  - czwartek: + Mariusz Wilk (4 rocznica śmierci);
  - piątek: w intencji Krystyny i Jana w 60 rocznicę ślubu;
  - sobota: + Roman Kaźmierczak;
  - niedziela (25.08): <u>9:00</u> w intencji Anny Róży z okazji imienin i rocznicy chrztu; <u>11:00</u> + Renata Staniszewska (30 dzień po pogrzebie); <u>17:00</u> + Kazimierz Konopka.
