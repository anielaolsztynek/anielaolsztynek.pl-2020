---
title: XXVI Niedziela zwykła
date: 2024-09-29
---

> **<span style="color: #5D4587;">Mk 9, 38-43. 45. 47-48 </span>**
>
> **<span style="color: #5D4587;">„Apostoł Jan powiedział do Jezusa: »Nauczycielu, spotkaliśmy kogoś, kto w Twoje imię wyrzucał demony i zabranialiśmy mu, bo nie chodzi z nami". Lecz Jezus odrzekł: »Nie zabraniajcie mu! Nikt bowiem, kto czyni cuda w moje imię, nie będzie zaraz mógł źle mówić o Mnie. Kto nie jest przeciwko nam, jest z nami. Zapewniam was: Jeśli ktoś poda wam kubek wody, bo należycie do Chrystusa, nie utraci swojej zapłaty. Ale jeśli ktoś stałby się przyczyną upadku jednego z tych małych, którzy wierzą we Mnie, byłoby lepiej dla niego, aby mu przywiązano kamień młyński do szyi i wrzucono w morze. I jeśli twoja ręka prowadzi cię do upadku, odetnij ją. Lepiej jest dla ciebie bez ręki osiągnąć życie, niż z dwiema rękami iść na potępienie, w ogień nieugaszony. Jeśli twoja noga prowadzi cię do upadku, odetnij ją. Lepiej jest dla ciebie bez nogi osiągnąć życie, niż z dwiema nogami być wyrzuconym na potępienie. Jeśli twoje oko prowadzi cię do upadku, wyłup je. Lepiej jest dla ciebie bez jednego oka wejść do królestwa Bożego, niż z dwojgiem oczu być wyrzuconym na potępienie, gdzie ich robak nie umiera, a ogień nie gaśnie«.”</span>**
>
>
>
> **Trwać w prawdzie**
>
> Nie pierwszy raz przeciwstawione są sobie dwie rzeczywistości: zbawienie, które osiąga się w królestwie Bożym, i potępienie. Ci, którzy wchodzą do królestwa, mają udział w życiu Boga. Ci natomiast, którzy tam nie wejdą, są skazani na potępienie. Pan Jezus mówi również o stanie zbawionych i potępionych jako o stanie wiecznym. Rozumiejąc to, zrozumiemy mocne porównania Jezusa. W zmaganiu o wejście do królestwa Bożego nie może być kompromisów. Na przeciwnym biegunie jest stan, który obrazowo został opisany jako miejsce „gdzie ich robak nie umiera, a ogień nie gaśnie".
>
> <span style="color: #666699;">Panie Jezu, udziel mi łaski, abym wyraźnie dostrzegał różnicę między dobrem a złem. Bym szedł za tym, co jest dobre i prowadzi do wspólnoty z Tobą, a za wszelką cenę unikał tego, co może mieć nawet pozór zła. Amen.
> &nbsp;

- We wtorek rozpoczyna się październik - **miesiąc wspólnej modlitwy różańcowej**.
- Gorąco zachęcam do tej wspólnej modlitwy codziennie o godzinie <u>16:30</u>, w niedziele o godzinie <u>8:30</u>.
Dzieci, w tym dzieci przygotowujące się do I Komunii Świętej, zapraszam w czwartek. Kandydatów do bierzmowania z klas VIII zapraszam również w czwartek na godzinę <u>16:30</u>. Tych, którzy nie byli na pierwszym spotkaniu proszę o spotkanie indywidualne z rodzicem.
- W tym tygodniu wypada **I czwartek, I piątek i I sobota** października. **I czwartek** to dzień upamiętniający ustanowienie Eucharystii i Kapłaństwa. W tym dniu modlimy się o nowe powołania kapłańskie i zakonne. **I piątek** to dzień poświęcony czci Najświętszego Serca Pana Jezusa. Przed południem odwiedziny chorych z Komunią Świętą. Po południu spowiedź przed różańcem. **I sobota** to dzień poświęcony czci Niepokalanego Serca Maryi - odmawiamy nabożeństwo do Najświętszego Serca Maryi.
- Następna **I niedziela miesiąca** to **niedziela Adoracji Najświętszego Sakramentu**, pod koniec Mszy Świętych o godzinie <u>9:00</u> i <u>11:00</u>.
- W następną niedzielę proszę, aby **dzieci przygotowujące się w tym roku szkolnym do I Komunii Świętej przyniosły do poświęcenia różańce** na godzinę <u>11:00</u>.
- **Młodzież z klas VI** - w ramach zapisów i przygotowania do bierzmowania - zapraszam z rodzicami w następną niedzielę na godzinę <u>11:00</u>.
- Jutro Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: własna;
  - wtorek: ++ z rodz. Brajkowiczów;
  - środa: + Alojzy Chorzelewski;
  - czwartek: + Janusz Wilkowski (30 dzień po pogrzebie);
  - piątek: + Jadwiga Gnaś (2 miesiące po pogrzebie);
  - sobota: + Renata Staniszewska;
  - niedziela (06.10): <u>9:00</u> + Irena Grodecka (9 rocznica śmierci) i Jerzy Grodecki; <u>11:00</u> + Marta Juszczyk (3 rocznica śmierci); <u>17:00</u> + Bogusław Chmieloch (2 rocznica śmierci).
