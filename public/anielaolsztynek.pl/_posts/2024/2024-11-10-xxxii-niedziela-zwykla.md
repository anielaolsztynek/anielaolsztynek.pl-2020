---
title: XXXII Niedziela zwykła
date: 2024-11-10
---

> **<span style="color: #5D4587;">Mk 12, 38-44 </span>**
>
> **<span style="color: #5D4587;">„Nauczając, Jezus mówił: »Miejcie się na baczności przed nauczycielami Pisma. Chętnie chodzą w wytwornych szatach, lubią pozdrowienia na placach, pierwsze krzesła w synagogach i honorowe miejsca na ucztach. Objadają domy wdów i dla pozoru długo się modlą. Ich spotka surowszy wyrok«. Potem, siedząc naprzeciw skarbony, przypatrywał się, jak tłum wrzucał do niej drobne pieniądze. Wielu bogatych wrzucało wiele. Gdy przyszła pewna uboga wdowa, wrzuciła dwie drobne monety, czyli jeden kwadrans. Wtedy przywołał swoich uczniów i powiedział do nich: »Zapewniam was: Ta uboga wdowa wrzuciła więcej od wszystkich, którzy wrzucali do skarbony. Wszyscy bowiem wrzucali z tego, co im zbywało, a ona ze swego ubóstwa wrzuciła wszystko, co miała, całe swoje utrzymanie«.”</span>**
>
>
>
> **Zaufanie Bogu**
>
> Za punkt wyjścia swojego nauczania w świątyni Pan Jezus bierze zachowanie nauczycieli Pisma. Zna ich z innych sytuacji, dlatego charakteryzuje to grono w bardzo surowy sposób. Przychodzili wielokrotnie, aby słuchać Go i pochwycić na jakimś słowie. Sprzeciwiali się Mu albo knuli, w jaki sposób Go zgładzić. Wypowiedź Jezusa nie jest naznaczona niechęcią, ale surową oceną zachowań ludzi, którzy pragną odbierać honory i mieć poważanie, a wszystko to w związku z ich postawą religijną. Po przeciwległej stronie tej sceny jest uboga wdowa. Wrzuciła do skarbony dwie drobne monety. Jej gest jest bardzo wymowny, wręcz heroiczny, bo ofiarowała „wszystko, co miała, całe swoje utrzymanie". Jak musiała ufać Bogu, skoro stać ją było na taki krok! Postawa pełnego zaufania wobec Boga nie jest łatwa. Boimy się, że jeśli oddamy Mu wszystko, to nam może czegoś zabraknąć. A tymczasem On zawsze oddaje z większą hojnością.
>
> <span style="color: #666699;">Panie Jezu, chcę się Tobie powierzyć z taką ufnością, na jaką mnie stać. Moje życie należy do Ciebie, nawet jeśli próbuję iść własną drogą. Niech w Twoich dłoniach będzie bezpieczne. Amen.
> &nbsp;

- Dziś w **Dniu Solidarności z Kościołem Prześladowanym** po Mszy Świętej będą zbierane ofiary jako pomoc naszym siostrom i braciom na Bliskim Wschodzie.
- Jutro - 11 listopada - wypada **106 Rocznica Odzyskania Niepodległości Polski**.
- W tym dniu wypada też 24 rocznica poświęcenia dzwonu i plebanii.
- W sobotę, 16 listopada, wypada liturgiczne **Święto Matki Bożej Ostrobramskiej - Matki Miłosierdzia**.
- **Światowy Dzień Ubogich** wypada w następną niedzielę. Po Mszy Świętej będą zbierane ofiary na potrzeby Caritas Archidiecezji Warmińskiej.
- Dziś drugi dzień bazarku w Miejskim Domu Kultury w godzinach <u>11:00</u> - <u>15:00</u>. Można nabyć książki, zabawki, ubrania w okazyjnych cenach. Cały dochód jest przeznaczony na leczenie Wiolety Duch chorej na nowotwór.
- **Intencje mszalne na najbliższy tydzień:**
  - poniedziałek: + Krystyna Jurkowska (30 dzień po pogrzebie); w tym dniu Mszę Świętą zbiorową za zmarłych odprawię w ciągu dnia;
  - wtorek: + Janina Szulc (30 dzień po pogrzebie); w tym dniu Mszę Świętą zbiorową za zmarłych odprawię w ciągu dnia;
  - środa: Msza Święta zbiorowa za zmarłych;
  - czwartek: Msza Święta zbiorowa za zmarłych;
  - piątek: + Grzegorz Bakulin (30 dzień po pogrzebie); w tym dniu Mszę Świętą zbiorową za zmarłych odprawię w ciągu dnia;
  - sobota: Msza Święta zbiorowa za zmarłych;
  - niedziela (17.11): <u>9:00</u> + Kazimierz Przestrzelski; <u>11:00</u> + Krzysztof Kośnik (3 rocznica śmierci); <u>17:00</u> Msza Święta zbiorowa za zmarłych.



