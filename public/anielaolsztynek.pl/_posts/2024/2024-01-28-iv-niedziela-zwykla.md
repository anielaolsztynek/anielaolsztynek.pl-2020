---
title: IV Niedziela zwykła
date: 2024-01-28
---

> **<span style="color: #5D4587;">Mk 1, 21-28</span>**
>
> **<span style="color: #5D4587;">„W mieście Kafarnaum Jezus w szabat wszedł do synagogi i nauczał. Jego nauka budziła zdziwienie: uczył ich bowiem jak ten, który ma moc, a nie jak nauczyciele Pisma. Był właśnie w synagodze człowiek opętany przez ducha nieczystego. Zawołał on: »Co mamy z Tobą wspólnego, Jezusie Nazarejczyku? Przyszedłeś nas zgubić! Wiem, kim jesteś: Świętym Boga«. A Jezus stanowczo mu nakazał: »Milcz i wyjdź z niego!«. Wtedy duch nieczysty, wstrząsając gwałtownie tym człowiekiem i krzycząc donośnym głosem, wyszedł z niego. Wszystkich ogarnęło zdumienie, tak iż jeden drugiego pytał: »Co to jest? Jakaś nowa nauka z mocą! Nawet duchom nieczystym rozkazuje i są Mu posłuszne«. I szybko rozeszła się wieść o Nim wszędzie po całej krainie galilejskiej.”</span>**
>
>
>
> **Nauka z mocą**
>
> Jezus w szabat naucza w synagodze w Kafarnaum. Dokonuje też duchowego uzdrowienia człowieka opętanego przez złego ducha. Wyrzuca z niego demona jednym krótkim, ale stanowczym poleceniem. Zwróćmy jednak najpierw uwagę na sposób, w jaki Pan Jezus naucza. Ewangelista stwierdza, że Jego nauka budziła zdziwienie. Uczył inaczej niż nauczyciele Pisma, uczył z mocą. Co to oznacza? Z pewnością Jego nauczanie musiało być proste, jasne i odmienne w treści niż to, które głosili rabini. Przekonujemy się o tym, czytając choćby przypowieści o królestwie niebieskim albo miłosierdziu Boga. Charakteryzuje je prosty, komunikatywny język, w którym są wyrażone wielkie sprawy, jakie Bóg objawia przez swojego Syna. Boska moc Jezusa ujawnia się też w egzorcyzmie, przez który uwalnia człowieka opętanego. Zbawienie świata, którego kulminacyjnym wydarzeniem będzie męka, śmierć i zmartwychwstanie Jezusa, rozpoczyna się już w całej ziemskiej misji Syna Bożego. Przez słowo z mocą, poparte znakami, ukazuje swoje zwycięstwo nad złem.
>
> <span style="color: #666699;">Panie Jezu, niech zamieszka we mnie światło i moc Twojego słowa, przez które objawiasz mi siebie, ukazujesz mi Ojca i zapraszasz do swojego królestwa. Niech Twoje słowo uświęca mnie i usuwa wszelkie ciemności. Amen.
> &nbsp;

- W piątek - 2 lutego - obchodzimy **święto Ofiarowania Pańskiego**. W tym dniu czcimy Chrystusa Pana - Światłość Świata (symbolizują to świece) i Jego Matkę pod nazwą Matki Bożej Gromnicznej. Tradycyjnie w czasie Mszy Świętej będzie błogosławieństwo świec zwanych gromnicami, które przynosimy ze sobą. Można będzie też nabyć je w zakrystii przed Mszą Świętą. Msze Święte w tym dniu o godzinie <u>10:00</u> i <u>17:00</u>.
- W tym tygodniu wypada **I czwartek, I piątek i I sobota lutego**. W piątek - w dniu Matki Bożej Gromnicznej odwiedziny chorych od godziny <u>11:00</u>.
- Następna, I Niedziela miesiąca to **niedziela adoracji Najświętszego Sakramentu**. O godzinie <u>8:30</u> wspólny różaniec i zmiana tajemnic różańcowych.
- Msze Święte w tym tygodniu: w poniedziałek Mszy Świętej nie będzie, wtorek, środa i czwartek o godzinie <u>8:00</u>, w piątek o godzinie <u>10:00</u> i <u>17:00</u>, w sobotę o godzinie <u>17:00</u>.
- W minionym tygodniu odszedł do wieczności nasz parafianin śp. Bogumił Popielewski, lat 69. Wieczny odpoczynek racz zmarłemu dać, Panie.
- **Porządek kolędy w tym tygodniu**:
  - Ul. Wilcza (bez 14A i 14B) i ul. Akacjowa – poniedziałek od godziny <u>11:00</u> (poczynając od ul. Wilczej u niepracujących i Akacjowej 19 i 15).
  - Ul. Świerkowa - wtorek od godziny <u>10:00</u> (od numeru 2); cd. (u pracujących) - wtorek od godziny <u>15:00</u>; ul. Wilcza 14 A (numery 1-10) - wtorek od godziny <u>16:00</u>.
  - Ul. Wilcza 14 B i cd. 14 A – środa od godziny <u>14:00</u>.
  - Ul. Jaśminowa 1 (numery 1-20) - czwartek od godziny <u>15:00</u>.
  - Ul. Jaśminowa 1 cd. - poniedziałek, 5 lutego od godziny <u>15:00</u>.
  - Pozostałych kilka mieszkań na telefon.
- **Intencje mszalne na bieżący tydzień:**
  - poniedziałek:
  - wtorek:
  - środa: ++ z rodz. Czyczyn, Gosk, Pobudkowskich, Korab, Roman, Szczepańskich, Baranowskich;
  - czwartek: za parafian;
  - piątek: <u>10:00</u> + Weronika, Ignacy Polewaczyk; <u>17:00</u> + Adela Majewska (30 dzień po pogrzebie);
  - sobota: + Czesław Mazur (1 rocznica śmierci) i ++ z rodz. Mazur i Zięcik;
  - niedziela (04.02.24): <u>9:00</u> + Anna, Bolesław, Krzysztof Modzelewscy, Jerzy Kalwejt i Henryk Hop; <u>11:00</u> + Stanisława (14 rocznica śmierci) i Eugeniusz Giranowscy; <u>17:00</u> + Zofia Konopka.

