---
title: XXI Niedziela zwykła
date: 2024-08-25
---

> **<span style="color: #5D4587;">J 6, 55. 60-69 </span>**
>
> **<span style="color: #5D4587;">„W synagodze w Kafarnaum Jezus powiedział: »Moje ciało naprawdę jest pokarmem, a moja krew naprawdę jest napojem«. Wielu z grona Jego uczniów, którzy to usłyszeli, twierdziło: »Ta nauka jest trudna do przyjęcia. Któż może tego słuchać?«. Jezus świadom, że Jego uczniowie oburzają się na to, co mówił, zwrócił się do nich: »Tak was to gorszy? A co będzie, gdy zobaczycie Syna Człowieczego wstępującego tam, gdzie był poprzednio? To Duch daje życie - ciało nie przydaje się na nic. Słowa, które wam powiedziałem, są właśnie Duchem i życiem. Wśród was są jednak tacy, którzy nie wierzą«. Jezus bowiem od początku wiedział o tych, którzy nie wierzyli oraz o tym, który miał Go zdradzić. I dodał: »Dlatego właśnie powiedziałem wam: 'Nikt nie może przyjść do Mnie, jeśli Ojciec mu tego nie da'«. Odtąd wielu Jego uczniów wycofało się i już więcej z Nim nie chodziło. Jezus zapytał Dwunastu: »Czy i wy chcecie odejść?«. Na to odparł Szymon Piotr: »Panie, do kogo mielibyśmy pójść? Przecież Ty masz słowa życia wiecznego. A my uwierzyliśmy i przekonaliśmy się, że Ty jesteś Świętym Boga«.”</span>**
>
>
>
> **Wymagająca nauka**
>
> Po zakończeniu Jezusowej mowy eucharystycznej okazuje się, że wielu słuchaczy przestało z Nim chodzić. W relacji z Jezusem rozumienie, w sensie intelektualnego poznania, nie na wiele się przydaje. Trzeba w Niego uwierzyć. Ojciec objawia, kim jest Jezus, podobnie jak Syn objawia Ojca. Ciekawe są pytania Jezusa skierowane do słuchaczy: „Tak was to gorszy? A co będzie, gdy zobaczycie Syna Człowieczego wstępującego tam, gdzie był poprzednio?". Słysząc o wstępowaniu, spontanicznie myślimy o wniebowstąpieniu. Ale należy pamiętać, że w Ewangelii Jana ukrzyżowanie jest ukazane jako wywyższenie (J 12, 32). Tym, co może zgorszyć zamkniętych na wiarę w Jezusa, jest Jego męka i krzyż.
>
> <span style="color: #666699;">Panie Jezu, trudno wyobrazić sobie Boga, który na siebie przyjmuje ciężar ludzkiej winy i staje się bezbronny jak baranek składany w ofierze. Jednak Ty przeszedłeś właśnie taką drogę. Dziękuję Ci za to. Amen.
> &nbsp;

- **Odpust parafialny ku czci Błogosławionej Anieli Salawy**, patronki naszej parafii, będziemy przeżywali w przyszłą niedzielę. Kazanie wygłosi ksiądz Wojciech Kotowicz - rektor Wyższego Seminarium Duchownego w Olsztynie. Po Mszach Świętych o godzinie <u>9:00</u> i <u>11:00</u> odmówimy wspólnie Litanię ku czci Błogosławionej Anieli Salawy i zaśpiewamy dziękczynne Te Deum.
- W dniu odpustu, o godzinie <u>11:00</u>, będzie odprawiona Msza Święta w intencji pszczelarzy z okazji **60-lecia Rejonowego Koła Pszczelarzy w ramach VII Regionalnego Dnia Pszczelarza**, z udziałem kilku kół pszczelarzy z regionu. (Tym razem zmniejszony udział pszczelarzy z regionu z uwagi na Wojewódzki Dzień Pszczelarza dziś w Nidzicy).
- Również w następną niedzielę - 1 września - wypada **85 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem o godzinie <u>10:15</u> w intencji poległych.
- **Zmiana tajemnic różańcowych** w następną niedzielę o godzinie <u>8:30</u>.
- Jutro liturgiczna **uroczystość Najświętszej Marii Panny Częstochowskiej**.
- **Intencje mszalne na bieżący tydzień:**
  - poniedziałek: o zdrowie i błogosławieństwo Boże dla Władysławy z okazji imienin; w intencji Sylwii i Marka w 7 rocznicę ślubu i w intencji Łucji w 6 rocznicę chrztu;
  - wtorek: + Wojciech Wydra (40 dzień po pogrzebie);
  - środa: + Alina Mrozowska;
  - czwartek: + Janina Kumiszczo (30 dzień po pogrzebie);
  - piątek: <u>15:30</u> w intencji Młodzieżowej Drużyny Pożarniczej w dniu ślubowania, jak i wszystkich strażaków; <u>17:00</u> + Czesław, Edmunda, Krzysztof
  - sobota: + Marianna (5 rocznica śmierci) i Nikodem (30 rocznica śmierci) Łabanowscy;
  - niedziela (01.09): <u>9:00</u> + Anna i Stanisław Magierscy; <u>11:00</u> w intencji pszczelarzy; + Janina i Jan Gostkiewicz; <u>17:00</u> + Stanisława, Eugenia Sabelek.
