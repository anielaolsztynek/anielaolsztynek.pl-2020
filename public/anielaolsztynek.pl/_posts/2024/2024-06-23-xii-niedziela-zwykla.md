---
title: XII Niedziela zwykła
date: 2024-06-23
---

> **<span style="color: #5D4587;">Mk 4, 35-41 </span>**
>
> **<span style="color: #5D4587;">„Gdy nastał wieczór, Jezus powiedział do nich: »Przeprawmy się na drugi brzeg«. Zostawili więc tłum i zabrali Go, tak jak był, w łodzi, a inne łodzie płynęły za Nim. Wtem zerwał się gwałtowny wiatr. Fale zalewały łódź, tak że już się napełniała. On zaś spał w tyle łodzi oparty na podgłówku. Budzili Go, mówiąc: »Nauczycielu, nic Cię to nie obchodzi, że giniemy?«. On obudzony, zgromił wiatr, a do jeziora powiedział: »Milcz! Ucisz się!«. Wtedy wiatr ustał i zapanowała głęboka cisza. Do nich zaś powiedział: »Czemu się boicie? Wciąż jeszcze nie wierzycie?«. Wtedy ogarnął ich wielki lęk i mówili jeden do drugiego: »Kim On właściwie jest, że nawet wiatr i jezioro są Mu posłuszne?«.”</span>**
>
>
>
> **Kim jest Jezus?**
>
> Kiedy uczniowie zobaczyli wielki znak - cud uciszenia burzy na jeziorze, ogarnęło ich przerażenie. Praca rybaków znad Jeziora Galilejskiego wiązała się z ryzykiem. Nigdy wcześniej jednak nie widzieli takiego zdarzenia. Przejście od gwałtownej burzy, której przelękli się doświadczeni rybacy, do głębokiej ciszy, wprawiło ich w zdumienie i napełniło strachem. Kto z nas zareagowałby inaczej? I to wszystko po wypowiedzeniu przez Jezusa dwóch poleceń: „Milcz! Ucisz się!". Skądinąd ciekawe jest to, że podobnymi słowami Jezus posługiwał się przy wypędzaniu złych duchów. Sytuacja zaskoczenia i przerażenia prowadzi do zasadniczego pytania wobec Jezusa działającego z taką mocą: „Kim On właściwie jest?". Papież Benedykt XVI stwierdził, że to jest podstawowe pytanie Kościoła wobec osoby Jezusa. Kościół, czyli wspólnota uczniów, znajduje na to pytanie odpowiedź. Wybrzmiewa ona w różny sposób w każdej z czterech Ewangelii: Jezus jest obiecanym Mesjaszem, Synem Bożym, który miał przyjść na świat, Dobrym Samarytaninem ludzkości, Słowem, które stało się ciałem - naszym Panem i Zbawicielem.
>
> <span style="color: #666699;">Panie Jezu, wierzę, że jesteś przy mnie nawet wtedy, kiedy doświadczam trudnych sytuacji. Ty jesteś Panem, który potrafi ocalić z największych zagrożeń. Proszę Cię, nie opuszczaj mnie nigdy. Amen.
> &nbsp;

- Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, radosnego i bezpiecznego wypoczynku, wielu miłych wrażeń i szczęśliwych powrotów.
- Jutro w liturgii obchodzimy **uroczystość Narodzenia Świętego Jana Chrzciciela**.
- W czwartek - 27 czerwca - wypada **147 rocznica rozpoczęcia objawień Matki Bożej w Gietrzwałdzie**.
- W sobotę obchodzimy **uroczystość Świętych Apostołów Piotra i Pawła**.
- Jutro Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: + Kazimierz Przestrzelski (Msza Święta gregoriańska);
  - wtorek: + Kazimierz Przestrzelski;
  - środa: + Kazimierz Przestrzelski;
  - czwartek: + Kazimierz Przestrzelski;
  - piątek: + Kazimierz Przestrzelski;
  - sobota: <u>17:00</u> dziękczynna z prośbą o zdrowie i błogosławieństwo Boże dla Władysławy Macioszczyk z okazji imienin; <u>15:00</u> (w DPS) + Kazimierz Przestrzelski;
  - niedziela (30.06): <u>9:00</u> + Jadwiga i Mieczysław Smyk; <u>11:00</u> + Romuald Olszewski (1 rocznia śmierci); <u>17:00</u> + Kazimierz Przestrzelski.



