---
title: V Niedziela Wielkanocna
date: 2024-04-28
---

> **<span style="color: #5D4587;">J 15, 1-8</span>**
>
> **<span style="color: #5D4587;">„Jezus powiedział do swoich uczniów: »Ja jestem prawdziwym krzewem winorośli, mój Ojciec zaś jest hodowcą winnej latorośli. Każdą gałązkę, która nie owocuje we Mnie, odcina. Tę zaś, która rodzi owoce, oczyszcza, aby dawała ich jeszcze więcej. Wy już jesteście oczyszczeni dzięki nauce, którą wam przekazałem. Trwajcie we Mnie tak, jak Ja w was. Podobnie jak winna gałązka nie może owocować sama z siebie, gdy nie trwa w krzewie, tak też i wy, jeśli nie będziecie trwać we Mnie. Ja jestem krzewem winorośli, a wy gałązkami. Kto trwa we Mnie, a Ja w nim, ten przynosi obfity owoc, gdyż beze Mnie nic nie możecie uczynić. Jeśli ktoś nie trwa we Mnie, będzie odrzucony jak gałązki i uschnie. Zbiera się je, wrzuca w ogień i spala. Jeśli będziecie trwać we Mnie i jeśli moja nauka będzie w was trwać, proście, a spełni się wszystko, cokolwiek tylko pragniecie. Przez to bowiem doznał chwały mój Ojciec, że przynosicie obfity owoc i jesteście moimi uczniami«.”</span>**
>
>
>
> **Żywa łączność z Jezusem**
>
> Kolejna bardzo wymowna alegoria, tym razem o winnym krzewie i latoroślach. Ojciec jest tym, który uprawia krzew winny. To porównanie jest znane ze Starego Testamentu (Iz 5). U Izajasza winnicą był Izrael, tu krzewem winnym jest Jezus. Jego uczniowie to gałązki wyrastające z krzewu. Ojciec dba o to, aby gałązki wydały owoce. Dlatego dokonuje dwóch czynności: oczyszcza te, które dają owoc, i odcina te, które nie owocują, aby nie były obciążeniem dla krzewu. Gałązka nie wydaje owocu, kiedy nie krążą w niej życiodajne soki. Ten, kto trwa w Jezusie, czyli jest z Nim w trwałej relacji żywej wiary, przynosi obfity owoc. Każdy człowiek ma więc wybór. Może albo przyjąć naukę Jezusa, zasady Jego Ewangelii i trwać w tym, by uczynić swoje życie owocnym, albo skazać się na zamieranie życia w sobie. Zamiarem Boga jest to, abyśmy przynosili owoc przez żywą łączność z Jezusem.
>
> <span style="color: #666699;">Ojcze, pragnę być zaszczepiony w boski winny krzew - Twojego Syna Jezusa. Pragnę w Nim zapuszczać korzenie, czerpać z Jego łaski, aby moje życie było owocne. Amen.
> &nbsp;

- W środę rozpoczyna się maj - miesiąc poświęcony czci Matki Bożej. Zachęcam do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- W dniu **1 maja** Msza Święta wraz z nabożeństwem majowym o godzinie <u>10:00</u>.
- Liturgiczna **Uroczystość Najświętszej Marii Panny Królowej Polski** wypada w piątek, 3 maja. Msze Święte w tym dniu o godzinie <u>10:00</u> i <u>17:00</u>. Msza Święta o godzinie <u>17:00</u> połączone z sakramentem małżeństwa, a o godzinie <u>10:00</u> z nabożeństwem majowym i pierwszopiątkowym.
- W tym tygodniu wypada **I czwartek, I piątek** i **I sobota** maja. W piątek odwiedziny chorych po Mszy Świętej o godzinie <u>10:00</u>.
- Następna, **I niedziela miesiąca** to **niedziela adoracji Najświętszego Sakramentu**. Zmiana tajemnic różańcowych o godzinie <u>8:30</u>.
- W poniedziałek Msza Święta o godzinie <u>8:00</u>.
- **Intencje mszalne na najbliższy tydzień:**
  - poniedziałek: ;
  - wtorek: ;
  - środa: ;
  - czwartek: ;
  - piątek: <u>10:00</u> + Stanisław, Marianna Sokal; <u>17:00</u> w intencji Nowożeńców;
  - sobota: + Stefan, Jadwiga Wylamowscy i ++ z rodz. Grzybowskich i Wylamowskich;
  - niedziela (05.05): <u>9:00</u> + Jan, Stanisława Bartosewicz; <u>11:00</u> Józefa Socha, Andrzej Sobczyński, Jan i Stanisław Stokowscy; <u>17:00</u> + Roman Oleszczuk (3 rocznica śmierci), Regina (3,5 roku po śmierci), Franciszek (41 rocznica śmierci) Zielińscy.


