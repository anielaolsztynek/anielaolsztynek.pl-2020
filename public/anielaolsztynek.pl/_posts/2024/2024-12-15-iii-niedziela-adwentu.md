---
title: III Niedziela Adwentu
date: 2024-12-15
---

> **<span style="color: #5D4587;">Łk 3, 10-18 </span>**
>
> **<span style="color: #5D4587;">„Gdy Jan nauczał nad Jordanem, pytały go tłumy: »Co więc mamy robić?«. A On im mówił: »Kto ma dwa ubrania, niech podzieli się z tym, który nie ma. Kto ma żywność, niech czyni podobnie«. Przyszli też celnicy, aby przyjąć chrzest, i pytali go: »Nauczycielu, co mamy robić?«. A On im odpowiedział: »Nie pobierajcie więcej niż to, co wam wyznaczono«. Pytali go również żołnierze: »A my, co mamy robić?«. Powiedział do nich: »Na nikim nic nie wymuszajcie, nikomu też nic siłą nie zabierajcie, ale poprzestawajcie na swoim żołdzie«. Ponieważ lud trwał w oczekiwaniu, a wszyscy zastanawiali się, czy czasem Jan nie jest Chrystusem, on tak im odpowiedział: »Ja chrzczę was wodą, lecz idzie potężniejszy ode mnie, któremu nie jestem godny rozwiązać rzemyka u sandałów. On będzie was chrzcił Duchem Świętym i ogniem. Ma On w ręku szuflę, aby oczyścić swe klepisko i zebrać ziarno do swego spichlerza. Plewy zaś spali w ogniu nie do ugaszenia«. Dawał też wiele innych napomnień i głosił dobrą nowinę ludowi.”</span>**
>
>
>
> **Sprawiedliwość i miłosierdzie**
>
> Trzecia niedziela Adwentu to niedziela Gaudete - niedziela radości. W centrum dzisiejszej perykopy ewangelicznej jest Jan Chrzciciel, jego przesłanie oraz Mesjasz zapowiadany przez niego. Jan chrzci i naucza. Jego wskazania dotyczą wykonywania obowiązków. Celnicy nie powinni pobierać więcej niż to, co im polecono, a żołnierze - na nikim niczego wymuszać. Do wszystkich innych kieruje wezwanie o pomoc potrzebującym. Sprawiedliwość i miłosierdzie przygotowują serce na przyjście Mesjasza. On będzie chrzcił Duchem Świętym i ogniem. Chrzest Mesjasza, w odróżnieniu od obmycia wodą, którego udzielał Jan, to zanurzenie w mocy samego Boga. Oznacza sąd oczyszczenia i wprowadzenie do królestwa tych, którzy z nadzieją oczekują Jego przyjścia.
>
> <span style="color: #666699;">Panie Jezu, Mesjaszu i Nadziejo grzeszników, zanurz mnie w mocy Ducha Świętego i oczyść, abym był gotowy do tego, by stać się częścią Twojego królestwa. Marana tha! Amen.
> &nbsp;

- Zbliżają się **Święta Bożego Narodzenia**. Zachęcam, abyśmy przeżyli je pojednani z Bogiem, aby w tym czasie znalazł miejsce w naszych sercach. Okazja do **Spowiedzi Świętej** każdego dnia przed Mszą Świętą.
- Od wtorku - 17 grudnia - rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy **nowennę do Dzieciątka Jezus**.
- W tym tygodniu **Msze Święte roratnie** w poniedziałek, wtorek, i środę o godzinie <u>17:00</u>. Dzieci i młodzież przed bierzmowaniem zapraszam w środę na godzinę <u>17:00</u>.
- W czwartek Msza Święta o godzinie <u>8:00</u>.
- Są jeszcze do nabycia **świece wigilijne Caritas**.
- Jeszcze do dziś można przynosić napełnione siatki charytatywne. Dziękuję wszystkim, którzy włączyli się w akcję pomocy przedświątecznej najbardziej potrzebującym osobom z naszej parafii. W sumie przyniesiono ... siatki, z których przygotujemy 19 paczek. Dziękuję **Parafialnemu Zespołowi Caritas**, który  przygotuje i zajmie się dystrybucją tych paczek oraz za pracę w tym roku na rzecz pomocy rodzinom najbardziej potrzebującym wsparcia.
- Bóg zapłać za wszystkie ofiary składane przy okazji roznoszenia opłatków, które są przeznaczone na ogrzewanie kościoła. Bóg zapłać wszystkim osobom zaangażowanym w roznoszenie opłatków.
- Już dziś chcę poinformować, że **Pasterka** będzie o godzinie <u>22:00</u>.
- Za tydzień, w niedzielę po Mszy Świętej o godzinie <u>17:00</u>, **próba chóru parafialnego**. Serdecznie zapraszamy wszystkich chętnych.
- **Intencje mszalne na najbliższy tydzień:**
  - poniedziałek: + Adam Wyszkowski (30 dzień po pogrzebie);
  - wtorek: o zdrowie i błogosławieństwo Boże dla rodziny Przesławów;
  - środa: + Stanisław Przybyszewski i ++ z rodz. Stupaków i Przybyszewskich;
  - czwartek: <u>8:00</u> za parafian;
  - piątek: ++ z rodz. Pasternak, Ryszard, Irena, Stanisław;
  - sobota: + Barbara Druszkowska (30 dzień po pogrzebie);
  - niedziela (22.12): <u>9:00</u> + Helena, Antoni, Jan Binkul, Grzegorz, Piotr Naumiuk, Tadeusz Mróz z rodzicami, Teresa Ławczyńska z rodzicami i + Ksiądz Jan Paszulewicz; <u>11:00</u> + Alina Mrozowska; <u>17:00</u> + Halina Sznajderowicz (1 rocznica śmierci).
