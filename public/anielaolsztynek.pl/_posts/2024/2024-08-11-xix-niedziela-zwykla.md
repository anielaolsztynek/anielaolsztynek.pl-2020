---
title: XIX Niedziela zwykła
date: 2024-08-11
---

> **<span style="color: #5D4587;">J 6, 41-51 </span>**
>
> **<span style="color: #5D4587;">„Żydzi oburzali się na Niego, że powiedział: »Ja jestem chlebem, który zstąpił z nieba«. I pytali: »Czy to nie jest Jezus, syn Józefa? Czyż nie znamy Jego ojca i matki? Jakim więc prawem mówi teraz: ‚Zstąpiłem z nieba’?«. Wtedy Jezus im odparł: »Przestańcie się oburzać między sobą! Nikt nie może przyjść do Mnie, jeśli go nie przyciągnie mój Ojciec, który Mnie posłał, a Ja go wskrzeszę w dniu ostatecznym. Przecież Prorocy zapisali: ‚Wszyscy będą uczniami Boga’. Każdy, kto posłuchał Ojca i przyjął Jego naukę, przychodzi do Mnie. I nie dlatego, że zobaczył Ojca. Ojca bowiem zobaczył tylko Ten, kto pochodzi od Boga. Uroczyście zapewniam was: Ten, kto wierzy, ma życie wieczne. Ja jestem chlebem życia. Wasi przodkowie jedli na pustyni mannę, ale pomarli. To jest natomiast chleb, który zstępuje z nieba, aby każdy, kto go spożyje, nie zaznał śmierci. Ja jestem chlebem żywym, który zstąpił z nieba. Ktokolwiek będzie spożywał ten chleb, będzie żył na wieki. Chlebem, który Ja dam, jest moje ciało za życie świata«.”</span>**
>
>
>
> **Chleb, który daje życie światu**
>
> Trudne są słowa Jezusa o chlebie żywym, który zstąpił z nieba. On objawia siebie jako chleb, który daje życie światu. Jest posłanym przez Ojca Słowem Wcielonym. Przez śmierć Baranka na krzyżu i obmycie z grzechu świat otrzymuje życie. W tym sensie Jego ciało jest chlebem, który ofiarowuje, chlebem życiodajnym. Spożywanie Jego ciała oznacza więc przyjęcie z wiarą owocu krzyża: „Ten, kto wierzy, ma życie wieczne". Jest jeszcze drugie znaczenie spożywania ciała Jezusa - sakramentalne. Ofiara Jezusa na krzyżu wiąże się z ustanowieniem Eucharystii. Na mocy słów Pana konsekrowany chleb staje się Jego sakramentalnym Ciałem, a konsekrowane wino Jego Krwią. Spożywać ciało znaczy więc przyjąć zbawczą moc Jego ofiary zawartą w Sakramencie Ołtarza.
>
> <span style="color: #666699;">Panie Jezu, dawaj mi zawsze tego Chleba: mocy Twojej męki, siły Twojej miłości, obmywającego ze śmierci grzechów strumienia Twojej Przenajświętszej Krwi. Dziękuję Ci, że w Eucharystii jesteś dla mnie Chlebem. Amen.
> &nbsp;

- Liturgiczna **uroczystość Wniebowzięcia Najświętszej Marii Panny - Matki Bożej Zielnej** - wypada w najbliższy czwartek, czyli 15 sierpnia. Msze Święte w tym dniu jak w każdą niedzielę. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych.
- W tym dniu jest organizowane **Regionalne Święto Ziół** w Skansenie. Msza Święta w kościele w Skansenie, połączona z poświęceniem ziół i kwiatów, o godzinie <u>12:30</u>.
- W tym dniu będziemy gościli Księdza Włodzimierza Osicę, pallotyna z Radomia, który będzie miał do zaoferowania kawę i herbatę.
- W środę Msza Święta połączona ze ślubem o godzinie <u>16:00</u> i w sobotę o godzinie <u>17:00</u>.
- W minionym tygodniu odeszła do wieczności najstarsza parafianka śp. Jadwiga Symonowicz-Gnaś - w 101 roku życia. Pogrzeb we wtorek: różaniec o godzinie <u>10:30</u>, Msza Święta o <u>11:00</u>. Wieczny odpoczynek racz zmarłej dać, Panie.
- **Intencje mszalne na bieżący tydzień:**
  - poniedziałek: + Wacław Nawrocki (1 rocznica śmierci);
  - wtorek: + Kazimierz Przestrzelski;
  - środa: w intencji Nowożeńców;
  - czwartek: <u>9:00</u> w intencji Beaty i Adama w 38 rocznicę ślubu; <u>11:00</u> w intencji Wioletty i Adama w 15 rocznicę ślubu oraz syna Michała; <u>12:30</u> + Alina Mrozowska; <u>17:00</u> w intencji Magdy i Rafała w 10 rocznicę ślubu oraz ich synów Wiktora i Oskara;
  - piątek: + Remigiusz, Regina, Zdzisława;
  - sobota: w intencji Nowożeńców;
  - niedziela (18.08): <u>9:00</u> + Anna, Bolesław, Krzysztof Modzelewscy, Jerzy Kalwejt i Henryk Hop; <u>11:00</u> + Teresa Moczulska (2 rocznica śmierci); <u>17:00</u> + Tadeusz, Rafał Świtalscy, ++ z rodz. Świtalskich i Serafinowskich.
