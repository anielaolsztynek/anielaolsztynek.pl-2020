---
title: Niedziela Zesłania Ducha Świętego
date: 2024-05-19
---

> **<span style="color: #5D4587;">J 15, 26-27; 16, 12-15 </span>**
>
> **<span style="color: #5D4587;">„Jezus powiedział do swoich uczniów: »Kiedy jednak
przyjdzie Wspomożyciel, którego Ja poślę wam od
Ojca - Duch Prawdy, który pochodzi od Ojca, On będzie świadczył o Mnie. Wy także powinniście dawać świadectwo o Mnie, gdyż jesteście ze Mną od początku. Miałbym wam jeszcze dużo do powiedzenia, lecz teraz nie jesteście w stanie tego udźwignąć. Po swoim przyjściu On - Duch Prawdy - poprowadzi was ku pełnej prawdzie. Nie będzie bowiem mówił od siebie, lecz powie to wszystko, co usłyszy. Będzie także nauczał o sprawach przyszłych. On Mnie uwielbi, gdyż będzie
czerpał z tego, co moje, i będzie wam to głosił. Wszystko, co należy do Ojca, jest moje; dlatego powiedziałem: Będzie czerpał z tego, co moje, i będzie wam to głosił«.”</span>**
>
>
>
> **Paraklet**
>
> Uroczystość Zesłania Ducha Świętego kończy liturgiczny okres Wielkanocny. Jezus nazywa Ducha Świętego Wspomożycielem. W języku greckim użyty jest tu bogaty w znaczenie termin Paraklētos. W zależności od kontekstu tłumaczy się go jako 'adwokat, obrońca czyjejś sprawy, pośrednik, który przemawia w czyjejś obronie'; ale także 'ten, kto ratuje, wybawia, pociesza'. Rozpiętość znaczeniowa tego wyrazu sprawia, że w niektórych przekładach Pisma Świętego zostawia się słowo „Paraklet", gdyż każdy przekład uwzględnia tylko jakiś aspekt. Pan Jezus wyjaśnia, jaka jest rola Parakleta. On świadczy o Jezusie, o znaczeniu Jego osoby i misji. Jest Nauczycielem - prowadzi do pełni prawdy, czyli umożliwia jasne przyjęcie objawienia, jakie daje Jezus. Będzie uczył też o sprawach przyszłych. Paraklet uwielbi Jezusa: ukaże Jego boską naturę, Jego wieczną chwałę, która – póki jest On w ciele – nikomu nie jest w pełni znana. Dopiero po wydarzeniach paschalnych będzie ukazana przez Ducha Prawdy.
>
> <span style="color: #666699;">Duchu Święty, przyjdź do mego serca. Prowadź mnie ku pełni prawdy, objawiaj mi prawdę o moim Panu, Chrystusie. Umacniaj moją wiarę i ucz dawać świadectwo o Ewangelii zbawienia. Amen.
> &nbsp;

- Dzieciom, które dzisiaj przeżywają **1 rocznicę I Komunii Świętej**, życzę, aby zawsze żyły w przyjaźni z Panem Jezusem i często przyjmowały Jezusa Eucharystycznego do swoich serc.
- Dzisiejszą **niedzielą Zesłania Ducha Świętego** kończy się okres wielkanocny, a zaczyna się okres zwykły.
- Jutro w liturgii obchodzimy **święto Najświętszej Marii Panny - Matki Kościoła**.
- W czwartek wypada liturgiczne **święto Jezusa Chrystusa Najwyższego i Wiecznego Kapłana**.
- W następną niedzielę obchodzimy **uroczystość Trójcy Przenajświętszej**.
- W **uroczystość Bożego Ciała** Msza Święta tradycyjnie o godzinie <u>10:00</u> w Skansenie i procesja do kościoła.
- W następną niedzielę relikwie bł. Rodziny Ulmów przybędą do Nidzicy - parafia Świętego Wojciecha Biskupa i Męczennika - o godzinie <u>17:00</u> i będą do poniedziałku 27 maja do godziny <u>15:00</u>. Zachęcamy do udziału we wspólnej lub indywwidualnej modlitwie przy relikwiach tych Błogosławionych. Plakat w gablocie.
- **Peregrynacja relikwii bł. Rodziny Ulmów w Nidzicy**:
  - NIEDZIELA (26 maja):
  - 17:00 - Powitanie relikwii
  - 17:15 - Droga Krzyżowa
  - 18:00 - Msza Święta pod przewodnictwem abp Józefa Górzyńskiego (odnowienie przyrzeczeń małżeńskich)
  - 19:30 - Błogosławieństwo kobiet w ciąży i niemowląt
  - 19:45 - Nabożeństwo majowe i modlitwa różańcowa w intencji rodzin Dekanatu Nidzica
  - 21:00 - Apel Jasnogórski
  - 21:10 - Czuwanie modlitewne parafii Miłosierdzia Bożego w Nidzicy
  - 22:00 - Zakończenie czuwania
  - PONIEDZIAŁEK (27 maja):
  - 6:30 - Msza Święta
  - 7:00 - Msza Święta
  - 9:30 - Inscenizacja pt. „Z wizytą u rodziny Ulmów" przygotowana przez rodziców i uczniów Zespołu Szkolno-Przedszkolnego w Waplewie
  - 10:30-14:00 - Modlitwa w ciszy - indywidualne nawiedzenie
  - 12:00 - Anioł Pański i modlitwa różańcowa
  - 14:00 - Czuwanie Rodziny Misyjnej parafii bł. Bolesławy Lament w Nidzicy
  - 15:00 - Koronka do Miłosierdzia Bożego I zakończenie peregrynacji
- **Intencje mszalne na bieżący tydzień:**
  - poniedziałek: + Maria Przestrzelska;
  - wtorek: + Stefan Lewandowski (miesiąc po śmierci) - od pracowników Szpitala Rehabilitacyjnego w Ameryce;
  - środa: + Roman Kaźmierczak;
  - czwartek: + Krystyna Stawicka (3 rocznica śmierci);
  - piątek: + Bohdan i Walentyna Luks;
  - sobota: + Helena Grażyna Zakrzewska (14 rocznica śmierci);
  - niedziela (26.05): <u>9:00</u> + Walenty Puszczewicz (11 rocznica śmierci); <u>11:00</u> + Alina Mrozowska; <u>17:00</u> + Feliksa, Adam Jeziorscy.



