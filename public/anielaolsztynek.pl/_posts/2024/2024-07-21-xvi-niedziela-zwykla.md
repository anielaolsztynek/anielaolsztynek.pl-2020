---
title: XVI Niedziela zwykła
date: 2024-07-21
---

> **<span style="color: #5D4587;">Mk 6, 30-34 </span>**
>
> **<span style="color: #5D4587;">„Apostołowie powrócili do Jezusa i opowiedzieli Mu o wszystkim, czego dokonali i czego nauczali. A On rzekł do nich: »Idźcie sami na miejsce odludne i trochę odpocznijcie«. Tak wielu bowiem przychodziło i odchodziło, że nawet na posiłek nie mieli czasu. Odpłynęli więc łodzią na miejsce pustynne. Ale widziano ich odpływających. Wielu to zauważyło. Przybyli więc tam pieszo ze wszystkich miast, nawet ich wyprzedzając. Kiedy Jezus wyszedł na brzeg, ujrzał wielki tłum. Ulitował się nad nimi, ponieważ byli jak owce, które nie mają pasterza. I długo ich nauczał.”</span>**
>
>
>
> **Słuchać Jezusa**
>
> Dzisiejsza Ewangelia to trud apostołów oraz ich radość z głoszenia Dobrej Nowiny. To także obraz głodu słowa Bożego. Gdy Jezus wraz z uczniami odpłynął na jakieś odosobnione miejsce, aby trochę odpocząć, wielu ludzi poszło tam, by słuchać Jego słowa. Motywem mogła być także potrzeba łaski uzdrowienia, często bowiem szli za Jezusem ze swoimi chorymi. Tu jednak wyraźnie jest mowa tylko o tym, że Jezus nauczał. Co więcej, nauczał ich długo. Ewangelista nie wspomina, jaka była treść nauczania Jezusa w tym konkretnym miejscu. Ale z pewnością była taka, jak w całej Ewangelii. Pan Jezus naucza o królestwie niebieskim, pokazuje drogę do niego, wskazuje grzech i wzywa do nawrócenia, z cierpliwością ukazuje łaskę, uczy tego, by najpierw przebaczać, zanim poprosimy Ojca o odpuszczenie naszych grzechów. A przykładem swojego życia uczy łagodności, dobroci, szacunku do innych ludzi, miłosiernej miłości. Takie słowo i przykład pociągały tłumy.
>
> <span style="color: #666699;">Panie Jezu, mimo mojej słabości i częstych rozproszeń chcę słuchać Twojego słowa. W nim jest wszystko, co jest potrzebne mojej duszy, aby goręcej zapragnęła zjednoczenia z Tobą. Amen.
> &nbsp;

- Dziś z okazji **święta Świętego Krzysztofa** (którego czcimy 25 lipca), patrona podróżnych i kierowców, po Mszach Świętych odbędzie się poświęcenie pojazdów. Przy tej okazji będą zbierane dobrowolne ofiary na misje, na zakup środków transportu.
- Wydawanie żywności dla rodzin objętych pomocą jutro w godzinach <u>18:00</u> - <u>19:00</u>.
- W minionym tygodniu odeszło do wieczności dwoje naszych prafian: śp. Wojciech Wydra -  lat 61, śp. Renata Staniszewska - lat 56. Pogrzeb śp. Renaty w środę o godzinie <u>10:00</u>. Wieczny odpoczynek racz zmarłym dać, Panie.
- **Intencje mszalne na bieżący tydzień:**
  - poniedziałek: + Andrzej Rzekanowski (Msza Święta gregoriańska);
  - wtorek: + Andrzej Rzekanowski;
  - środa: + Andrzej Rzekanowski;
  - czwartek: + Andrzej Rzekanowski;
  - piątek: + Andrzej Rzekanowski;
  - sobota: + Andrzej Rzekanowski;
  - niedziela (28.07): <u>9:00</u> + Franciszek Piłat (20 rocznica śmierci); <u>11:00</u> + Andrzej Rzekanowski; <u>17:00</u> + Roman Kaźmierczak.
