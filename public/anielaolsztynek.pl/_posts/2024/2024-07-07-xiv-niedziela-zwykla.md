---
title: XIV Niedziela zwykła
date: 2024-07-07
---

> **<span style="color: #5D4587;">Mk 6, 1-6 </span>**
>
> **<span style="color: #5D4587;">„Jezus udał się do swego rodzinnego miasta, a Jego uczniowie szli za Nim. W szabat zaczął nauczać w synagodze. Wielu słuchających Go dziwiło się i mówiło: »Skądże to ma? Co to za mądrość została Mu dana? I takich nadzwyczajnych cudów dokonuje! Czy nie jest On cieślą, synem Maryi, a bratem Jakuba, Jozesa, Judy i Szymona? A Jego siostry, czy nie mieszkają tutaj wśród nas?«. I powątpiewali w Niego. A Jezus powiedział do nich: »Tylko w swojej ojczyźnie, wśród swoich krewnych i we własnej rodzinie prorok może być tak lekceważony«. I nie mógł tam dokonać żadnego cudu, tylko kilku chorych uzdrowił, kładąc na nich ręce. Dziwił się też ich niedowiarstwu. Potem obchodził okoliczne wsie i nauczał.”</span>**
>
>
>
> **Oczekiwania wobec Boga**
>
> Przeszkodą w przyjęciu Jezusa i Jego przesłania może być patrzenie na Niego przez pryzmat ludzkich oczekiwań i sposobu myślenia, pewnej rutyny przewidywania. Tak dzieje się nie tylko w Nazarecie. Gdy dwaj uczniowie po zmartwychwstaniu idą do Emaus i opowiadają historię paschalnych wydarzeń Jezusowi, którego nie rozpoznają, jeden z nich konkluduje: „A my mieliśmy nadzieję, że to On wyzwoli Izraela" (Łk 24, 21). Przecież Jezus wyzwolił nie tylko Izraela, ale całą ludzkość! Błąd mieszkańców Nazaretu polega na tym, że nie przyjmują, że Bóg może objawić się w taki zwyczajny sposób, w ich małym mieście, w miejscu, które doskonale znają. Czy ta trudność dotyczyła tylko ich? Czy i my nie mamy takich oczekiwań wobec Bożego działania, podobnie jak Eliasz, który spodziewał się, że Pan przyjdzie w trzęsieniu ziemi (1 Krl 19, 11-13), albo Syryjczyk Naaman, który miał nadzieję, że prorok uzdrowi go w określony sposób (2 Krl 5, 9-11)? Albo prorok Jonasz, który śmiertelnie gniewał się na Boga za to, że okazał On miłosierdzie mieszkańcom Niniwy (Jon 4)?
>
> <span style="color: #666699;">Panie Jezu, aby rozpoznać Cię w Twoim słowie albo w działaniu w moim życiu, muszę zachować świeżość patrzenia na wszystkie znaki Twojej miłości. Nie pozwól, bym popadł w rutynę w relacji z Tobą. Amen.
> &nbsp;

- Dziś I niedziela miesiąca - niedziela **adoracji Najświętszego Sakramentu**.
- Dziś także 28 rocznica pierwszej Mszy Świętej odprawionej w naszej parafii w kaplicy.
- We czwartek wypada w liturgii święto **Świętego Benedykta**, patrona Europy.
- We tym tygodniu zachęcamy do modlitwy **w intencji pomordowanych na Wołyniu w 81 rocznicę tych tragicznych wydarzeń**.
- W piątek wspominamy w liturgii **Świętego Brunona Bonifacego z Kwerfurtu**, biskupa i męczennika, patrona Archidiecezji Warmińskiej.
- W następną niedzielę ofiary zbierane na tacę przeznaczone będą na potrzeby **Wyższego Seminarium Duchownego Hosianum** w Olsztynie.
- Poświęcenie pojazdów odbędzie się za dwa tygodnie.
- **Intencje mszalne na bieżący tydzień:**
  - poniedziałek: + Andrzej Rzekanowski (Msza Święta gregoriańska);
  - wtorek: + Andrzej Rzekanowski;
  - środa: + Andrzej Rzekanowski;
  - czwartek: + Andrzej Rzekanowski;
  - piątek: + Andrzej Rzekanowski;
  - sobota: + Andrzej Rzekanowski;
  - niedziela (14.07): <u>9:00</u> + Andrzej Rzekanowski; <u>11:00</u> + Kazimierz Przestrzelski; <u>17:00</u> + Stanisław, Krystyna Soroka, Barbara Smolan.
