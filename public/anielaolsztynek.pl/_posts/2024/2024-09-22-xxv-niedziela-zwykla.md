---
title: XXV Niedziela zwykła
date: 2024-09-22
---

> **<span style="color: #5D4587;">Mk 9, 30-37 </span>**
>
> **<span style="color: #5D4587;">„Jezus i Jego uczniowie przechodzili przez Galileę, lecz On nie chciał, aby ktokolwiek o tym wiedział. Uczył bowiem swoich uczniów i mówił im, że Syn Człowieczy będzie wydany w ręce ludzi. Oni Go zabiją, lecz zabity po trzech dniach powstanie z martwych. Uczniowie jednak nie rozumieli tych słów, lecz bali się Go pytać. Potem przyszli do Kafarnaum. W domu zapytał ich: »O czym to rozprawialiście po drodze?«. Lecz oni milczeli, bo w czasie drogi sprzeczali się ze sobą o to, kto z nich jest największy. Jezus usiadł, przywołał Dwunastu i powiedział im: »Jeśli ktoś chce być pierwszy, niech będzie ostatni ze wszystkich i sługą wszystkich!«. Następnie wziął dziecko, postawił je między nimi, przytulił do siebie i powiedział im: »Kto przyjmuje jedno z tych dzieci w moje imię, Mnie przyjmuje. A kto Mnie przyjmuje, nie przyjmuje Mnie, lecz Tego, który Mnie posłał«.”</span>**
>
>
>
> **Jezus formuje swoich uczniów**
>
> Jezus formował swoich uczniów: wyjaśniał im niektóre przypowieści, uczył modlitwy i przede wszystkim dawał przykład, jak odnosić się do Boga i do ludzi, do których już wkrótce zostaną posłani. Uczniowie przeszli drogę od entuzjazmu w chwili powołania, przez trudy wspólnej wędrówki i wysiłek głoszenia nowiny o królestwie, po trudne lekcje, których nie rozumieli. Potem doświadczyli jeszcze lęku wobec tego, co spotkało Jezusa, gdy „został wydany w ręce ludzi", trwogi po Jego śmierci i ponownie zachwytu przy spotkaniach z Jezusem Zmartwychwstałym. To wszystko było potrzebne, aby mogli doświadczyć swojej niewystarczalności i mocy działającego w nich Ducha Świętego. Dopiero gdy została zahartowana ich postawa, mogli stać się wiernymi świadkami Jezusa aż po męczeństwo. Wielkie sprawy, do jakich zostali powołani, mają przyjąć z ufnością i prostotą dzieci. Ludzka ambicja jest złym doradcą w sprawach, których mają być świadkami. Pokora i prostota ułatwiają przyjęcie Jezusa i Ojca.
>
> <span style="color: #666699;">Panie Jezu, trudno wyrzec się własnej wizji świata, ambicji, odpowiedzi, które wcale nie są pewne. Proszę Cię, uwolnij moje serce od tego, co utrudnia mi przyjęcie Ciebie i Ojca. Amen.
> &nbsp;

- Dzisiejsze ofiary zbierane na tacę są przeznaczone na potrzeby **Wyższego Seminarium Duchownego "Hosianum"** w Olsztynie.
- Natomiast po Mszy Świętej przy wyjściu z kościoła będzie **zbiórka ofiar dla powodzian"**. Za wszystkie ofiary składam serdeczne Bóg zapłać.
- W piątek Msza Święta połączona ze ślubem będzie o godzinie <u>16:30</u>.
- **Intencje mszalne na bieżący tydzień:**
  - poniedziałek: własna;
  - wtorek: + Renata Staniszewska (2 miesiące po pogrzebie);
  - środa: własna;
  - czwartek: własna;
  - piątek: w intencji Nowożeńców;
  - sobota: w intencji Witolda w 70 rocznicę urodzin;
  - niedziela (29.09): <u>9:00</u> ++ z rodz. Mąkiniów, Sosnowskich, Kamińskich i + Anna Zaremba; <u>11:00</u> w intencji Agnieszki i Dariusza w 30 rocznicę ślubu; <u>17:00</u> + Jerzy Popielewski (3 rocznica śmierci).
