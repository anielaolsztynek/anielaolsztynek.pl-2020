---
title: XVIII Niedziela zwykła
date: 2024-08-04
---

> **<span style="color: #5D4587;">J 6, 24-35 </span>**
>
> **<span style="color: #5D4587;">„Gdy ludzie zauważyli, że na brzegu jeziora nie ma Jezusa ani Jego uczniów, wsiedli do łodzi i popłynęli do Kafarnaum w poszukiwaniu Jezusa. A gdy Go odnaleźli na przeciwległym brzegu, zapytali: »Rabbi, kiedy tu przybyłeś?«. Jezus im odpowiedział: »Uroczyście zapewniam was: Szukacie Mnie nie dlatego, że zobaczyliście znaki, lecz dlatego, że najedliście się chleba do syta. Zabiegajcie nie o taki pokarm, który ulega zniszczeniu, lecz o ten, który przetrwa na życie wieczne, a który da wam Syn Człowieczy. Na Nim bowiem Bóg Ojciec wycisnął swoją pieczęć«. Zapytali Go więc: »Co mamy czynić, abyśmy wykonywali dzieła Boże?«. Wtedy Jezus oświadczył im: »Na tym właśnie polega dzieło Boże, abyście uwierzyli w Tego, którego On posłał«. Oni jednak zapytali: »Jaki znak uczynisz, abyśmy go zobaczyli i mogli Ci uwierzyć? Czego dokonasz? Nasi przodkowie karmili się na pustyni manną, jak napisano: Dał im do spożycia chleb z nieba«. Jezus im odrzekł: »Uroczyście zapewniam was: To nie Mojżesz dał wam chleb z nieba. Prawdziwy chleb z nieba daje wam mój Ojciec. Bożym chlebem jest Ten, kto zstępuje z nieba i daje światu życie«. Poprosili Go więc »Panie, dawaj nam stale tego chleba«. Jezus oznajmił im wówczas: »To Ja jestem chlebem życia. Dlatego ten, kto przychodzi do Mnie, nie będzie już głodny. I ten, kto we Mnie wierzy, nie będzie już nigdy odczuwał pragnienia«.”</span>**
>
>
>
> **Chleb życia**
>
> Tę perykopę poprzedza opis rozmnożenia chleba. Ogromna rzesza ludzi została nakarmiona w cudowny sposób chlebem pobłogosławionym przez Jezusa. Wkrótce po tym wydarzeniu ma miejsce dialog, który nazywany jest mową eucharystyczną (J 6, 26-59). Nie są to słowa tylko Jezusa, ale wplecione są tu pytania, na które Nauczyciel udziela odpowiedzi. Kieruje On uwagę ludzi na coś więcej niż tylko chleb, który zjedli: „Zabiegajcie nie o taki pokarm, który ulega zniszczeniu, lecz o ten, który przetrwa na życie wieczne, a który da wam Syn Człowieczy". Cudowne rozmnożenie chleba jest znakiem prowadzącym dalej. Objawia moc Jezusa i zapowiada pokarm, który nie ulega zniszczeniu. Ten nadprzyrodzony, prawdziwy chleb daje Ojciec. Chlebem jest Ten, który zstępuje z nieba i daje życie światu. Pan objawia także tajemnicę: „To Ja jestem chlebem życia". Kto przychodzi do Jezusa z wiarą, nie będzie już głodny.
>
> <span style="color: #666699;">Panie Jezu, dawaj mi stale Chleba, którym jest Twoje Ciało ukryte w Eucharystii. Pragnę czerpać z Niego życie, które nie przeminie. Niech to będzie początek szczęścia trwającego na wieki. Amen.
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- We wtorek - 6 sierpnia - wypada liturgiczne **święto Przemienienia Pańskiego**.
- W piątek wypada liturgiczne **święto Świętej Teresy Benedykty od Krzyża**, patronki Europy. W sobotę z kolei **święto Świętego Wawrzyńca**, diakona i męczennika, patrona parafii w Gryźlinach.
- Wydawanie żywności dla rodzin objęty6ch pomocą jutro w godzinach <u>18:00</u> - <u>19:00</u>.
- **Intencje mszalne na bieżący tydzień:**
  - poniedziałek: + Stefania Bondaruk (9 rocznica śmierci);
  - wtorek:  w intencji Aniki i Bartosza w 4 rocznicę ślubu oraz ich dzieci Liama i Nelli;
  - środa: o Bożą opiekę oraz zdrowie duszy i ciała dla Julity, Zachariasza i Rafała;
  - czwartek: + Katarzyna, Andrzej, Stefan i Matylda;
  - piątek: + Zdzisław Kuciński (30 dzień po pogrzebie);
  - sobota: + Janina, Stanisław, Jan i Jerzy Dzianachowscy;
  - niedziela (11.08): <u>9:00</u> Stanisława Bartusewicz (1 rocznica śmierci); <u>11:00</u> + Stanisława Mutke (1 rocznica śmierci); <u>17:00</u> + Maria Przestrzelska.
