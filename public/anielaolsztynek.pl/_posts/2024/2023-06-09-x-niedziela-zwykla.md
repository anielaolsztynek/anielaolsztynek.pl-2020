---
title: X Niedziela zwykła
date: 2024-06-09
---

> **<span style="color: #5D4587;">Mk 3, 20-35 </span>**
>
> **<span style="color: #5D4587;">„Pewnego razu Jezus wszedł do domu, a zbiegł się taki tłum, że nie mieli chwili na zjedzenie chleba. Gdy Jego krewni usłyszeli o wszystkim, przyszli, aby Go powstrzymać. Mówiono bowiem, że odszedł od zmysłów. Nauczyciele Pisma natomiast, którzy przyszli z Jerozolimy, mówili, że opętał Go Belzebub i że wyrzuca demony mocą ich przywódcy. Wtedy przywołał ich do siebie i mówił do nich w przypowieściach: »Jak może szatan szatana wyrzucać? Jeśli jakieś królestwo jest wewnętrznie skłócone, to takie królestwo nie może przetrwać. I jeżeli dom jest wewnętrznie skłócony, to taki dom nie będzie mógł przetrwać. Jeśli więc szatan powstał przeciwko sobie i jest wewnętrznie skłócony, to nie może przetrwać, lecz koniec z nim. Nikt przecież nie może wejść do domu kogoś silnego i zagrabić jego rzeczy, jeśli najpierw go nie zwiąże. Dopiero wtedy okradnie jego dom. Zapewniam was: Wszystkie grzechy będą ludziom odpuszczone, a nawet bluźnierstwa, których by się dopuścili. Kto by jednak zbluźnił przeciwko Duchowi Świętemu, nigdy nie otrzyma odpuszczenia: będzie winien grzechu wiecznego«. Mówili bowiem: »Opętał Go duch nieczysty«. Wtedy przy- szła Jego Matka i bracia. Stojąc na zewnątrz, prosili, aby Go przywołać. Tymczasem mnóstwo ludzi siedziało wokół Niego. Powiedzieli Mu: »Twoja Matka i Twoi bracia, i Twoje siostry są na zewnątrz i dopytują się o Ciebie«. Odpowiedział im: »Kto jest moją matką i braćmi?«. I patrząc na siedzących dokoła, powiedział: »Właśnie oni są moją matką i moimi braćmi. Bo kto wypełnia wolę Boga, ten jest moim bratem, siostrą i matką«.”</span>**
>
>
>
> **Źródło władzy Jezusa**
>
> Rozpoczęcie publicznej działalności przez Jezusa, jej nowość, intensywność i nadprzyro dzony charakter budzą pytania wśród bliskich oraz zarzuty duchowych przywódców ludu. Pierwsza wątpliwość dotyczy władzy, jaką dysponuje Jezus: jakie jest jej źródło? Czyją mocą wypędza złe duchy? Nauczyciele Pisma bez głębszego rozeznania wydają wyrok. Praktycznie uznają Nauczyciela za opętanego. Pan Jezus odpowiada zdecydowanie, wykazując ich błędne myślenie. Uczeni nie tylko nie rozpoznają w Jezusie działającego Boga, ale przypisują Mu coś wręcz przeciwnego. Błąd takiego sposobu myślenia zostaje bardzo mocno napiętnowany. Jezus mówi o grzechu, który nie może być odpuszczony - to grzech przeciwko Duchowi Świętemu. Jest nim przypisanie Bogu złego, podstępnego działania, oskarżenie Go o coś, co nie mieści się w Jego świętej naturze. Bóg jest święty i różny od wszystkiego, co jest nieświęte. Dlatego nie można zestawiać Jego chwały, Jego świętego imienia z czymś, co jest Mu z samej natury przeciwne.
>
> <span style="color: #666699;">Panie Jezu, Ty uczysz mnie modlitwy do Ojca, który jest w niebie i zawsze pozostaje święty i chwalebny na wieki: „Ojcze, niech się święci imię Twoje". Amen.
> &nbsp;

- W związku ze zbliżającym się czasem pielgrzymek pieszych, zachęcamy do uczestnictwa w XXXII Warmińskiej Pieszej Pielgrzymce do Ostrej Bramy w Wilnie w dniach 6-15 lipca 2024 roku. Informacje w gablocie. W gablocie są też informacje na temat 41 Warmińskiej Pielgrzymki Pieszej na Jasną Górę.
- We poniedziałek i czwartek Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: + Kazimierz Przestrzelski (Msza Święta gregoriańska);
  - wtorek: + Kazimierz Przestrzelski;
  - środa: + Kazimierz Przestrzelski;
  - czwartek: + Kazimierz Przestrzelski;
  - piątek: + Kazimierz Przestrzelski;
  - sobota: + Kazimierz Przestrzelski;
  - niedziela (16.06): <u>9:00</u> + Hieronim Bukowski (32 rocznica śmierci); <u>11:00</u> + nBogusław Chmieloch (od córek); <u>17:00</u> + Kazimierz Przestrzelski.



