---
title: IV Niedziela Adwentu
date: 2024-12-22
---

> **<span style="color: #5D4587;">Łk 1, 39-45 </span>**
>
> **<span style="color: #5D4587;">„Maryja wybrała się w drogę i spiesząc się, poszła w górskie okolice, do pewnego miasta judzkiego. Weszła do domu Zachariasza i pozdrowiła Elżbietę. Gdy Elżbieta usłyszała pozdrowienie Maryi, podskoczyło dziecko w jej łonie, a Duch Święty napełnił Elżbietę. I zawołała donośnym głosem: »Błogosławiona jesteś między niewiastami i błogosławiony owoc Twojego łona! Czemu zawdzięczam to, że matka mojego Pana przychodzi do mnie? Gdy tylko usłyszałam Twoje pozdrowienie, podskoczyło z radości dziecko w moim łonie. Szczęśliwa jest Ta, która uwierzyła, że wypełnią się słowa powiedziane Jej przez Pana«.”</span>**
>
>
>
> **Znak Bożej obecności pośród ludu**
>
> We wczorajszym rozważaniu tej samej perykopy zwróciliśmy uwagę, że radość dziecka w łonie Elżbiety można porównać do radości Dawida, gdy skakał i tańczył przed Arką Przymierza. W jakim sensie jest to prawdziwe? Arka, uczyniona dokładnie według polecenia, jakie Bóg dał Mojżeszowi, to skrzynia z drewna akacjowego, pokryta złotem. Na jej wierzchu była przebłagalnia i dwa cheruby ze złota. W Księdze Wyjścia czytamy: „Stamtąd właśnie, znad płyty przebłagalnej, spomiędzy cherubów wieńczących arkę, objawię ci słowami wszystkie przykazania, które przez ciebie daję Izraelitom" (Wj 25, 22). Arka była więc miejscem, z którego Bóg mówił do Izraela za pośrednictwem Mojżesza. Później została także utożsamiona z obecnością Boga. Była święta i nikt nie mógł jej dotykać, za wyjątkiem wyznaczonych do tego kapłanów. Podobnie Maryja niosąca pod swoim sercem poczęte Słowo Boże - Jezusa jest jak Arka znakiem Bożej obecności pośród ludu. Ona jest święta i w swojej dziewiczej czystości nietknięta, przeznaczona tylko dla Boga. Niesie w sobie Tego, który jest spełnieniem wszystkich boskich obietnic.
>
> <span style="color: #666699;">O Królu narodów przez nie upragniony, kamieniu węgielny Kościoła, przyjdź, zbaw mnie, człowieka, którego utworzyłeś z prochu ziemi. Marana tha!
> &nbsp;

- Już w środę **Święta Bożego Narodzenia**. Naszym polskim zwyczajem poprzedzi je wieczerza wigilijna, którą będziemy przeżywali we wtorek wieczorem w naszych domach rodzinnych. Zachęcam gorąco, abyśmy przy tej wieczerzy zachowali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego – opis narodzenia Pana Jezusa, modlitwa - choćby Ojcze nasz, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
- Zgodnie z zapowiedzią, **pasterka** będzie o godzinie <u>22:00</u>.
- Pół godziny przed pasterką wspólne czuwanie i kolędowanie przy żłóbku.
- W pierwszym dniu Świąt Msze Święte jak w każdą niedzielę. W drugim dniu Świąt Msze Święte o godzinie <u>9:00</u> i <u>11:00</u>. Nie będzie Mszy Świętej o godzinie 17:00.
- W piątek - 27 grudnia - wypada liturgiczne święto **Świętego Jana Apostoła i Ewangelisty**. Ku jego czci będzie błogosławieństwo wina.
- Są jeszcze do nabycia **świece wigilijne Caritas**.
- Dziękuję za pomoc przy wykonaniu szopki bożonarodzeniowej. Dziękuję Nadleśnictwu Olsztynek za przywiezienie choinek.
- Bóg zapłać za ofiary składane przy okazji roznoszenia opłatków, które w całości są przeznaczone na ogrzewanie kościoła. W roku ubiegłym zebrano 9700 złotych. Na gaz łącznie wydano 8900 (to bardzo mało z racji na bardzo dobrą umowę, ale tylko przez jeden rok). W tym roku ta kwota wynosi blisko 16 000 złotych + grudzień. Od nowego roku będzie nowa umowa. Najdrożej do tej pory było w roku 2022, kwota ta wyniosła blisko 25 000.
- W kościele przybyła czwarta figura - Świętego Andrzeja Boboli. Koszt tej figury to 15 000.
- Kończy się rok kalendarzowy, dlatego chciałbym krótko **podsumować inwestycje za miniony rok i rok 2023**.
- W roku **2023**:
  - zakupiono poduszki na ławki - 8000;
  - wykonano konieczny remont wewnątrz garażu, gdzie było podciąganie wilgoci, wykonano odpływ wody i wentylację - 3950;
  - dowieziono kamyka na parking - 1000.
  Razem to 12 950 złotych.
- Natomiast w roku **2024**:
  - remont plebanii wewnątrz: malowanie, wymiana pewnych elementów w łazienkach - 20 330;
  - naprawa pieca c.o. i wymiana dwóch grzejników - 4800;
  - impregnacja klinkierowych narożników na wieży - 2200;
  - figura Świętego Andrzeja Boboli - 15 000.
W sumie to 42 330, a kwota za rok 2023 i 2024 razem to 55 280. Te środki pieniężne pochodzą z wpłat indywidualnych na konto, w kancelarii i przy okazji kolędy i oszczędności z tacy. Stan kasy parafialnej będzie znany na koniec roku, gdy zbilansują się przychody i rozchody. Długu raczej nie ma. W najbliższej przyszłości planuję malowanie kościoła wewnątrz.
- Dziś po Mszy Świętej o godzinie <u>17:00</u> **próba chóru parafialnego**. Zapraszamy serdecznie wszystkich chętnych.
- We wtorek Msza Święta roratnia o godzinie <u>8:00</u>.
- W następną niedzielę obchodzimy **Święto  Świętej Rodziny**.
- Już po świętach rozpocznę kolędę. **Porządek wizyt duszpasterskich w tym tygodniu**:
  - Sudwa od numeru 14 w stronę Wilkowa - piątek, od godziny <u>11:00</u>.
  - Sudwa - c.d. - poczynając od szosy - sobota, od godziny <u>9:00</u>.
- **Intencje mszalne na bieżący tydzień:**
  - poniedziałek: + Michalina Serafinowska;
  - wtorek: o zdrowie i błogosławieństwo Boże dla Adama; pasterka - <u>22:00</u> za parafian;
  - środa (25.12.2024): <u>11:00</u> + Roman Kaźmierczak; + Jadwiga Gnaś; <u>17:00</u> + Renata Staniszewska;
  - czwartek (26.12.2024): <u>9:00</u> + Ludwika Śliżewska (7 rocznica śmierci); <u>11:00</u> o zdrowie i błogosławieństwo Boże dla Ireny w 80 rocznicę urodzin;
  - piątek: o zdrowie i błogosławieństwo Boże dla Sylwii w 39 rocznicę urodzin;
  - sobota: + Stanisław Łukaszewski (30 dzień po pogrzebie);
  - niedziela (29.12): <u>9:00</u> za zmarłych w minionym roku, pogrzebanych przez firmę Arka w naszej parafii; <u>11:00</u> w intencji Amelii w dniu 18 urodzin; <u>17:00</u> + Stanisław Jędrejek (20 rocznica śmierci).
