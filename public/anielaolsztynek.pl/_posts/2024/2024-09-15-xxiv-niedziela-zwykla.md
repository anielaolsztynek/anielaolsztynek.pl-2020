---
title: XXIV Niedziela zwykła
date: 2024-09-15
---

> **<span style="color: #5D4587;">Mk 8, 27-35 </span>**
>
> **<span style="color: #5D4587;">„Jezus udał się wraz ze swoimi uczniami do wiosek pod Cezareą Filipową. W czasie drogi pytał uczniów: »Co mówią ludzie? Kim według nich jestem?«. Oni Mu odpowiedzieli: »Mówią, że jesteś Janem Chrzcicielem, inni - że Eliaszem, jeszcze inni - że jednym z proroków«. On ich zapytał: »A według was, kim jestem?«. Odpowiedział Mu Piotr: »Ty jesteś Chrystusem«. Wówczas nakazał im, aby nikomu o Nim nie mówili. Jezus zaczął ich pouczać, że Syn Człowieczy musi wiele cierpieć, że będzie odrzucony przez starszych, wyższych kapłanów i nauczycieli Pisma, że zostanie zabity, lecz po trzech dniach zmartwychwstanie. Mówił to zupełnie otwarcie. Wtedy Piotr wziął Go na bok i stanowczo Go upominał. Lecz On obrócił się i patrząc na swych uczniów, skarcił Piotra: »Szatanie, odejdź ode Mnie! Bo nie myślisz po Bożemu, ale po ludzku«. Potem przywołał tłum i uczniów i powiedział do nich: »Jeśli ktoś chce iść za Mną, niech się wyrzeknie samego siebie, niech weźmie swój krzyż i niech Mnie naśladuje. Bo kto chce ocalić swoje życie, straci je; a kto straci swoje życie z mojego powodu i z powodu Ewangelii, ocali je«.”</span>**
>
>
>
> **Ty jesteś Chrystusem**
>
> Po licznych cudach ludzie porównują Jezusa do Jana Chrzciciela, który cieszył się poważaniem, do Eliasza mającego, według tradycji, poprzedzić dzień Pański, albo do któregoś z proroków. Jezus kieruje pytanie do uczniów „A według was kim jestem?". Piotr odpowiada: „Ty jesteś Chrystusem", to znaczy Mesjaszem. Mesjasz miał przyjść, aby odkupić Izraela: przywrócić mu wolność i godność, odnowić przymierze i dynastię Dawida. Często myślano, że jeszcze tu, na ziemi, odnowi królestwo i potęgę Izraela. Dlatego Jezus nie pozwala używać tego określenia w odniesieniu do siebie. On jest Mesjaszem według zamysłu Ojca. Choć Nim wzgardzą i ukrzyżują Go, On zmartwychwstanie.
>
> <span style="color: #666699;">Panie Jezu, nie mogę się nadziwić Twojej pokorze i miłości. Mimo iż znasz swój los i trudną drogę krzyża, którą przejdziesz, mimo iż wiesz, że ludzie noszą w swoim sercu złe zamiary, to jednak nie wycofujesz swojej miłości. Pragnę Ci za to zawsze dziękować. Amen.
> &nbsp;

- Dziś odbywają się **Dożynki Wojewódzkie** w Skansenie, które rozpoczną się Mszą Świętą o godzinie <u>11:30</u>, pod przewodnictwem Księdza Biskupa Janusza Ostrowskiego.
- We wtorek Msza Święta o godzinie <u>8:00</u>.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego "Hosianum"** w Olsztynie.
- **Intencje mszalne na bieżący tydzień:**
  - poniedziałek: + Stanisław i Jerzy Bucholscy i ++ z rodz. Bucholskich;
  - wtorek: własna;
  - środa: + Renata Staniszewska;
  - czwartek: własna;
  - piątek: ++ z rodz. Ostrowskich, Skuryńskich, Rafalskich i Nowickich;
  - sobota: + Roman Kaźmierczak;
  - niedziela (22.09): <u>9:00</u> + Wanda Górecka; <u>11:00</u> + Alina Mrozowska; <u>17:00</u> + Wiesław Szymański (15 rocznica śmierci).
