---
title: IV Niedziela Wielkanocna
date: 2024-04-21
---

> **<span style="color: #5D4587;">J 10, 11-18</span>**
>
> **<span style="color: #5D4587;">„Jezus powiedział: »Ja jestem dobrym pasterzem. Dobry pasterz poświęca swoje życie za owce. Najemnik zaś, i ten który nie jest pasterzem ani właścicielem owiec, gdy zobaczy zbliżającego się wilka, opuszcza je i ucieka, a wilk je porywa i rozprasza. Jest bowiem najemnikiem i nie troszczy się o owce. Ja jestem dobrym pasterzem. Znam moje owce i one Mnie znają, podobnie jak Mnie zna Ojciec i jak Ja znam Ojca. Poświęcam też swoje życie za owce. Posiadam jeszcze inne owce, które wprawdzie nie są z tej zagrody, lecz trzeba, abym je przyprowadził. Pójdą one za moim głosem i tak powstanie jedna trzoda z jednym pasterzem. Ojciec miłuje Mnie, dlatego że oddaję swoje życie, aby je znowu odzyskać. Nikt Mi go nie zabiera, lecz oddaję je z własnej woli. Posiadam bowiem władzę, aby je oddać, jak i ponownie odzyskać. Takie polecenie otrzymałem od mojego Ojca«.”</span>**
>
>
>
> **Dobry Pasterz**
>
> Czwarta niedziela Wielkanocna jest nazywana niedzielą Dobrego Pasterza. Dobry pasterz ma wyjątkowe cechy: zna swoje owce, poświęca za nie życie i gromadzi je w jednej owczarni. Przeciwieństwem pasterza jest najemnik. Nic go nie łączy z owcami, nie jest ani ich właścicielem, ani pasterzem. Wobec nadchodzącego zagrożenia ucieka, bo nie zależy mu na dobru owiec. Pan Jezus identyfikuje się z dobrym pasterzem. Owcami jesteśmy my, wszyscy ludzie, za których Jezus oddaje swoje życie. Jego śmierć na krzyżu, przynosząca zbawienie, nie jest wynikiem jakiejś konieczności ani dziełem przypadku, ale jest aktem ofiarowania się z miłości. Taka jest wspólna wola Ojca i Syna, aby przyprowadzić wszystkich do zbawienia.
>
> <span style="color: #666699;">Panie Jezu, Dobry Pasterzu, który mnie znasz i kochasz, pomimo mojej słabości i grzechów powierzam się Twojej opiece. Prowadź, dokąd zechcesz, ufam Twojej miłosnej woli. Amen.
> &nbsp;

- Dzisiejszą Niedzielą Dobrego Pasterza rozpoczyna się **Tydzień Modlitw o Powołania Kapłańskie i Zakonne**.
- W najbliższy wtorek obchodzimy **uroczystość Świętego Wojciecha**, głównego Patrona Polski i naszej Archidiecezji Warmińskiej.
- W czwartek liturgiczne **święto Świętego Marka Ewangelisty**.
- Wspólnota Wyższego Seminarium Duchownego "Hosianum" w Olsztynie zaprasza wszystkich wiernych do udziału w kolejnym **Dniu Wdzięczności**, który odbędzie się w najbliższą sobotę - 27 kwietnia - i rozpocznie się Mszą Świętą o godzinie <u>10:00</u> w kościele seminaryjnym. Będzie to czas wspólnej modlitwy oraz świętowania, podczas którego klerycy i wychowawcy seminaryjni pragną podziękować wszystkim Dobroczyńcom i Przyjaciołom naszego seminarium za wszelką pomoc, życzliwość i wsparcie. Informacje na ten temat na plakacie w gablocie.
- W środę młodzież z naszej parafii (5 osób) przystąpi do **Sakramentu Bierzmowania** w kościele Najświętszego Serca Pana Jezusa, wraz z tamtejszą młodzieżą, o godzinie <u>18:00</u>.
- W czwartek Msza Święta o godzinie <u>8:00</u>, w sobotę o godzinie <u>15:30</u>.
- **Próby dla dzieci przed I Komunią Świętą** w tym tygodniu w czwartek i piątek o godzinie <u>17:30</u>.
- **Intencje mszalne na najbliższy tydzień:**
  - poniedziałek: + Renata Ogonowska (7 rocznica śmierci);
  - wtorek: + Leokadia Figielska (22 rocznica śmierci);
  - środa: o zdrowie i błogosławieństwo Boże dla Małgorzaty i Bartłomieja w 17 rocznicę ślubu oraz ich dzieci Anny, Marii, Jakuba i Adama;
  - czwartek: własna;
  - piątek: + Bogumił Popielewski;
  - sobota: <u>15:30</u> o zdrowie i błogosławieństwo Boże dla Bernadety z okazji 70 rocznicy urodzin;
  - niedziela (28.04): <u>9:00</u> w intencji Ewy i Marka w 40 rocznicę ślubu; <u>11:00</u> + Alina Mrozowska i ++ z rodziny Mrozowskich i Witek; <u>17:00</u> + Ruta Zasik (4 rocznica śmierci).


