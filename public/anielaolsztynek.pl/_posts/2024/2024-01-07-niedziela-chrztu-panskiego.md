---
title: Niedziela Chrztu Pańskiego
date: 2024-01-07
---

> **Mk 1, 7-11**
>
> **Objawienie Boga**
>
> Wszystkie Ewangelie wspominają o osobie i działalności Jana Chrzciciela, choć każdy z ewangelistów czyni to w inny sposób. Jego wystąpienie i znak obmycia wodą (chrzest Janowy), który ma zapoczątkować przemianę życia, były na tyle istotne, że także Jezus udaje się do Jana, aby zanurzyć się w wodach Jordanu. Chrzest Jezusa nie jest jednak związany z wyznaniem grzechów, gdyż to On jest tym, który będzie chrzcił Duchem Świętym. Ewangelista Marek podkreśla, że Jezus ujrzał Ducha Świętego pod postacią gołębicy i tylko On mógł usłyszeć głos Ojca: „Ty jesteś moim Synem umiłowanym, Ciebie upodobałem sobie”. Oto przed nami ważne objawienie Boga, który jest komunią Osób Ojca, Syna i Ducha Świętego. On wchodzi w historię świata, aby dokonać dzieła odkupienia przez misję Jezusa. Odtąd Pan Jezus rozpoczyna swoją publiczną działalność głoszenia Dobrej Nowiny, która zakończy się Jego męką, śmiercią i zmartwychwstaniem. Nad Jordanem kończy się misja Jana Chrzciciela, który przyszedł, aby przygotować drogę dla Pana.
>
> <span style="color: #666699;">Panie Jezu, pozwól mi zanurzyć się w Duchu Świętym, którego otrzymałem w chwili mojego chrztu. Niech On uczyni mnie zdolnym do trwania w Twojej miłości, abym i ja stawał się umiłowanym dzieckiem Ojca Niebieskiego. Amen.
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- Dzisiejszą niedzielą  **Chrztu Pańskiego** kończy się okres Bożego Narodzenia, a zaczyna okres zwykły.
- **Porządek kolędy w tym tygodniu**:
  - Ul. Wrzosowa 5A, 5B, 5C, 5D – poniedziałek od godziny <u>14:30</u>.
  - Ul. Leśna 22, 26, 28 i 30 oraz ulice: Sosnowa, Brzozowa, Leszczynowa, Dębowa, Głogowa i Grabowa – wtorek od godziny <u>9:30</u> (rodziny, które nie pracują, poczynając od ul. Leśnej).
  - Ul. Wrzosowa 2, 4, 6, 8, 7, 9 – środa od godziny <u>14:30</u>.
  - Ul. Wrzosowa 3, 5, 11, 13 i ul. Jagodowa 3 - czwartek od godziny <u>14:30</u>.
  - ul. Jagodowa (od numeru 8) - piątek od godziny <u>14:30</u>.
  - Ul. Malinowa – sobota od godziny <u>9:30</u>.
- Msze Święte w tym tygodniu: w poniedziałek Mszy Świętej nie będzie, w sobotę o godzinie <u>17:00</u>, w pozostałe dni o godzinie <u>8:00</u>.
- **Intencje mszalne na bieżący tydzień:**
  - poniedziałek:
  - wtorek:
  - środa:
  - czwartek:
  - piątek:
  - sobota: + Bohdan Luks, Walentyna Luks (33 rocznica śmierci);
  - niedziela (14.01.24): <u>9:00</u> + Kazimierz Przestrzelski; <u>11:00</u> + Elżbieta Majewska; <u>17:00</u> + Janina Kapusta (3 rocznica śmierci).

