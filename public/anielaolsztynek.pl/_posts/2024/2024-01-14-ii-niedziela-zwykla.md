---
title: II Niedziela zwykła
date: 2024-01-14
---

> **<span style="color: #5D4587;">MJ 1, 35-42</span>**
>
> **<span style="color: #5D4587;">„Jan stał na drugim brzegu Jordanu, a wraz z nim dwóch jego uczniów. A gdy przyjrzał się przechodzącemu Jezusowi, rzekł: »Oto Baranek Boży!«. Obaj uczniowie usłyszeli, jak mówił, i poszli za Nim. Gdy Jezus odwrócił się i spostrzegł, że idą za Nim, zapytał ich: »Czego szukacie?«. Oni rzekli: »Rabbi - to znaczy nauczycielu - gdzie mieszkasz?«. Odpowiedział im: »Chodźcie, zobaczcie«. Poszli więc i zobaczyli, gdzie mieszkał. I w tym dniu pozostali u Niego. Działo się to około godziny dziesiątej. Jednym z dwóch, którzy usłyszeli słowa Jana i poszli za Jezusem, był Andrzej, brat Szymona Piotra. Odszukał on najpierw swego brata, Szymona, i oznajmił mu: »Znaleźliśmy Mesjasza«, to znaczy Chrystusa. Następnie przyprowadził go do Jezusa. Gdy Jezus mu się przyjrzał, rzekł: »Ty jesteś Szymon, syn Jana. Odtąd będziesz nosił imię Kefas«, to znaczy Piotr.”</span>**
>
>
>
> **Dawać świadectwo wiary**
>
> Zadaniem Jana Chrzciciela było przygotowanie drogi Mesjaszowi. W spotkaniu nad Jordanem wskazuje on na Jezusa jako Baranka Bożego, który dokona odkupienia ludzkości. To świadectwo staje się czytelne dla uczniów Janowych. Na początku idą za Jezusem zapewne z ciekawości. Swoim doświadczeniem ze spotkania z Nim dzielą się z innymi, jak Andrzej, który przyprowadza swojego brata Szymona do Jezusa. Piotr da później świadectwo swojej wiary i miłości do Jezusa przez męczeńską śmierć. To jest i nasze powołanie: spotkać się z Jezusem, doświadczyć Jego obecności i dzielić się tym z innymi. Na tej drodze najpierw otrzymaliśmy zaproszenie do wiary w Jezusa od tych, którzy przekazali nam katechezę, popartą świadectwem życia. Podobnie i my mamy dzielić się naszą wiarą z innymi. Aby stać się świadkami Jezusa, trzeba najpierw doświadczyć Jego bliskości. Dopiero wówczas, gdy nasza więź z Nim będzie mocna, w sposób naturalny damy świadectwo o tym, co przepełnia nasze serce.
>
> <span style="color: #666699;">Panie Jezu, uczyń mnie narzędziem w przekazywaniu wiary innym. Pozwól mi doświadczać Twojej bliskości, dzielić się nią tam, gdzie jest to możliwe, a przede wszystkim dawać świadectwo. Amen.
> &nbsp;

- Dziękuję **Księdzu Igorowi** za wspólną modlitwę i za Słowo Boże.
- Dzisiejsze ofiary składane na tacę są przeznaczone na potrzeby **Wyższego Seminarium Duchownego „Hosianum" w Olsztynie**.
- W najbliższy czwartek - 18 stycznia - rozpoczyna się **Tydzień Modlitw o Jedność Chrześcijan**.
- Msze Święte w tym tygodniu: w poniedziałek, piątek i sobotę o godzinie <u>17:00</u>, w pozostałe dni o godzinie <u>8:00</u>.
- **Porządek kolędy w tym tygodniu**:
  - Ul. Agrestowa – poniedziałek od godziny <u>14:00</u>.
  - Ul. Wrzosowa 11 i 13 - poniedziałek od od godziny <u>17:45</u>.
  - Ulica Wiśniowa – wtorek od godziny <u>12:30</u>.
  - Ul. Mrongowiusza i Porzeczkowa – środa od godziny <u>13:30</u>.
  - Ul. Morelowa - czwartek od godziny <u>14:00</u>.
  - ul. Leśników - piątek od godziny <u>10:00</u>.
  - Ul. Leśna – sobota od godziny <u>10:00</u>.
- **Intencje mszalne na bieżący tydzień:**
  - poniedziałek: + Bożena Wereda (30 dzień po pogrzebie);
  - wtorek:
  - środa:
  - czwartek:
  - piątek: w intencji pielgrzymów do Fatimy;
  - sobota: + Kazimierz Ogonowski (15 rocznica śmierci);
  - niedziela (21.01.24): <u>9:00</u> + Alina Mrozowska i ++ z rodz. Mrozowskich i Witek; <u>11:00</u> + Andrzej Rzekanowski (5 rocznica śmierci); <u>17:00</u> + Tadeusz (10 rocznica śmierci), Irena, Leszek Kowalewscy.

