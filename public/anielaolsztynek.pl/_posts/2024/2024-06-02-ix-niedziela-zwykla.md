---
title: IX Niedziela zwykła
date: 2024-06-02
---

> **<span style="color: #5D4587;">MT 2, 23-3, 6 </span>**
>
> **<span style="color: #5D4587;">„Zdarzyło się, że Jezus w szabat przechodził wśród zbóż, a Jego uczniowie zaczęli po drodze zrywać kłosy. Faryzeusze mówili do Niego: »Zobacz! Robią w szabat to, czego nie wolno!«. On im odpowiedział: »Czy nigdy nie czytaliście, co zrobił Dawid wraz z towarzyszami, kiedy znalazł się w potrzebie i był głodny? Jak za najwyższego kapłana Abiatara wszedł do domu Bożego i jadł poświęcone chleby, które wolno spożywać tylko kapłanom, i dał je również tym, co z nim byli«. Mówił im też: »Szabat jest ustanowiony dla człowieka, a nie człowiek dla szabatu. Tak więc Syn Człowieczy jest Panem również szabatu«.”</span>**
>
>
>
> **Syn Boży Panem szabatu**
>
> Szabat jest dniem przeznaczonym dla Boga. Każdy Izraelita od dzieciństwa jest uczony poszanowania Bożego Prawa, a w szczególności szabatu. Jego zachowanie wymaga przestrzegania wielu przepisów dotyczących powstrzymania się od pracy. Motywy dla tego stanu rzeczy, jakie znajdziemy w Starym Testamencie, są bardzo ważne. Jeden z nich odwołuje się do odpoczynku, jakim sam Bóg miał uświęcić ten dzień po pracy, którą wykonał w akcie stworzenia (Rdz 2, 3; Wj 20, 11). Inny nawiązuje do wyjścia z Egiptu, jakby drugiego aktu stworzenia wolnego narodu (Pwt 5, 14-15). W dzisiejszej Ewangelii przywołuje się fakt, że szabat był dniem odpoczynku dla synów Izraela w niewoli, ale Bóg ich z niej wyprowadził. Mając takie argumenty, trudno polemizować z przepisami dotyczącymi uszanowania odpoczynku w szabat. To jest prawda, gdy odwołujemy się tylko do przepisów. Natomiast gdy zaczynamy rozumieć Boży zamysł, to pojmujemy, co mówi Jezus: „Szabat jest ustanowiony dla człowieka, a nie człowiek dla szabatu". Dla Boga ważniejszy jest człowiek! Jezus, Syn Boży, jest Panem również szabatu. Tego oponenci Jezusa jeszcze nie mogli zrozumieć.
>
> <span style="color: #666699;">Panie Jezu, naucz mnie szanować to, co należy do Ojca. Umacniaj mnie, abym nie zawłaszczał sobie czasu, możliwości, jakie daje mi Bóg, darów, które we mnie złożył, lecz bym z wdzięcznością za wszystko, co mi daje, umiał z tego dobrze korzystać. Amen.
> &nbsp;

- Dziękuję raz jeszcze tym wszystkim, którzy zaangażowali się w przygotowanie Mszy Świętej w Skansenie i w przebieg procesji w uroczystość **Bożego Ciała** oraz za wykonanie czterech ołtarzy.
- Dziś **I niedziela miesiąca** - niedziela adoracji Najświętszego Sakramentu.
- Z okazji wczorajszego **Dnia Dziecka** wszystkim dzieciom życzę pięknego dzieciństwa, wiele radości, uśmiechów i zdrowia oraz wytrwałości w nauce i Bożego błogosławieństwa.
- W tym tygodniu wypada **I czwartek i I piątek** czerwca. W I piątek przed południem odwiedziny chorych.
- W piątek wypada też **uroczystość Najświętszego Serca Pana Jezusa**.
- We wtorek Msza Święta o godzinie <u>8:00</u>.
- **Intencje mszalne na bieżący tydzień:**
  - poniedziałek: + Kazimierz Przestrzelski (Msza Święta gregoriańska);
  - wtorek: + Kazimierz Przestrzelski;
  - środa: + Kazimierz Przestrzelski;
  - czwartek: + Kazimierz Przestrzelski;
  - piątek: + Kazimierz Przestrzelski;
  - sobota: + Kazimierz Przestrzelski;
  - niedziela (09.06): <u>9:00</u> + Zofia i Teodor Tarasiuk; <u>11:00</u> + Jan, Stanisława, Konstanty Szliwińscy; <u>17:00</u> + Kazimierz Przestrzelski.



