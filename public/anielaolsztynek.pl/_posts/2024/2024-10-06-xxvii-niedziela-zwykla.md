---
title: XXVII Niedziela zwykła
date: 2024-10-06
---

> **<span style="color: #5D4587;">Mk 10, 2-16 </span>**
>
> **<span style="color: #5D4587;">„Do Jezusa przyszli faryzeusze i wystawiając Go na próbę, pytali, czy wolno mężowi rozwieść się z żoną. On ich zapytał: »Co wam nakazał Mojżesz?«. Oni odpowiedzieli: »Mojżesz pozwolił sporządzić dokument rozwodu i oddalić«. Wtedy Jezus powiedział im »Napisał wam to przykazanie, dlatego że macie zatwardziałe serca. Lecz od początku stworzenia Bóg stworzył ich mężczyzną i kobietą: Z tego powodu mężczyzna opuści ojca swego i matkę i złączy się ze swoją żoną. I staną się dwoje jednym ciałem. I tak już nie są dwoje, ale jedno ciało. Tego więc, co Bóg złączył, człowiek niech nie rozdziela!«. W domu ponownie uczniowie pytali Go o to. Powiedział im: »Jeśli ktoś porzuca żonę i żeni się z inną, popełnia cudzołóstwo względem niej. I jeśliby ona porzuciła swego męża i wyszła za innego, też cudzołoży«. Przynoszono do Niego dzieci, aby je dotknął, ale uczniowie stanowczo tego zabraniali. Kiedy Jezus to zobaczył, oburzył się i powiedział: »Pozwólcie dzieciom przychodzić do Mnie, nie przeszkadzajcie im, bo do takich jak one należy królestwo Boże. Zapewniam was: Kto nie przyjmuje królestwa Bożego jak dziecko, nie wejdzie do niego«. Potem brał je w objęcia i błogosławił, kładąc na nie ręce.”</span>**
>
>
>
> **Nierozerwalność małżeństwa**
>
> Już w czasach Pana Jezusa zastanawiano się nad trwałością węzła małżeńskiego. Pytanie, jakie zadają faryzeusze nie jest tylko teoretyczne. Jezus patrzy na związek małżeński mężczyzny i kobiety nie przez pryzmat „rozwiązań prawnych”, ale przez pryzmat woli Bożej. Wola Boża nie jest wyrazem Prawa, u jej podstaw leży miłość. Bóg jest miłością. Cały akt stwórczy Boga jest także tego wyrazem. Człowiek, stworzony jako mężczyzna i kobieta, jest wprowadzony w tę dynamikę boskiej miłości przez więź między osobami, a także przez zdolność do przekazania życia. Jeśli więź małżeńska ma taki wymiar w oczach Bożych, to jest nierozerwalna.
>
> <span style="color: #666699;">Panie Jezu, często zderza się we mnie to, co wielkie i święte, i co pochodzi od Boga, z tym, co jest ludzkim szukaniem pretekstu, aby uzasadnić własne zdanie. Pozwól mi przyjmować Twoje słowa z prostotą jak dziecko. Amen.
> &nbsp;

- Dziś pierwsza niedziela miesiąca - **niedziela adoracji Najświętszego Sakramentu**.
- Także dziś **poświęcenie różańców** dla dzieci pierwszokomunijnych pod koniec Mszy Świętej o godzinie <u>11:00</u>.
- Natomiast po Mszy Świętej o godzinie <u>11:00</u> spotkanie z młodzieżą klas VI w ramach zapisów i przygotowania do bierzmowania.
- W następną niedzielę - w Dniu Papieskim - po Mszach Świętych w ramach Dzieła Nowego Tysiąclecia będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
- Zachęcam i zapraszam do **wspólnej modlitwy różańcowej** przez cały październik, codziennie o godzinie <u>16:30</u>, w niedziele o godzinie <u>8:30</u>. Dzieci i młodzież z klas VIII zapraszam w czwartek  na godzinę <u>16:30</u>.
- Młodzież z klas VII zapraszam z indeksami w środę także na godzinę <u>16:30</u>. Przypominam, że obowiązuje trzyletni cykl przygotowania do bierzmowania.
- Przypominam też, że w ramach przygotowania do I Komunii Świętej, dzieci z klas II również zbierają obrazki z niedzielnych Mszy Świętych.
- W dniach 11-13 października br. w Sanktuarium Matki Bożej w Gietrzwałdzie odbędzie się doroczne i jednocześnie jubileuszowe **25 Triduum Różańcowe pod hasłem „Przez Maryję do Jezusa”**. Plakat w gablocie.
- W minionym tygodniu odeszło do wieczności dwoje naszych parafian: śp. Stefan Stawicki, lat 87 i śp. Krystyna Jurkowska, lat 66. Pogrzeb jutro o godzinie <u>11:00</u>. Wieczny odpoczynek racz zmarłym dać, Panie.
- **Intencje mszalne na najbliższy tydzień:**
  - poniedziałek: w intencji Wspólnot Różańcowych;
  - wtorek: + Stanisław Tomaszewski (5 rocznica śmierci), Marek Tomaszewski i ++ z rodz. Tomaszewskich i Rybickich;
  - środa: o zdrowie duszy i ciała dla wnuka Franciszka;
  - czwartek: o Bożą opiekę oraz zdrowie duszy i ciała dla Julity, Zachariasza i Rafała;
  - piątek: + Izabela Stankiewicz-Herda (od rodz. Ziębów z Sieniawy);
  - sobota: + Wanda Hypki (4 rocznica śmierci) i ++ z rodz. Hypki i Pluta;
  - niedziela (13.10): <u>9:00</u> + Kazimierz Przestrzelski; <u>11:00</u> + Zenon Petryna (3 rocznica śmierci), Maria, Andrzej Drozd i ++ z rodz. Drozd i Petryna; <u>17:00</u> + Celina i Edward Wołowscy.
