---
title: I Niedziela Wielkiego Postu
date: 2024-02-18
---

> **<span style="color: #5D4587;">Mk 1, 12-15</span>**
>
> **<span style="color: #5D4587;">„Duch wyprowadził Jezusa na pustynię, gdzie przez czterdzieści dni był kuszony przez szatana. Przebywał tam wśród dzikich zwierząt, a aniołowie Mu służyli. Kiedy Jan został uwięziony, Jezus przybył do Galilei, głosząc Ewangelię Bożą. Mówił: »Czas się wypełnił« i »Nadchodzi już królestwo Boże! Nawracajcie się i wierzcie w Ewangelię«.”</span>**
>
>
>
> **Nawrócić się i uwierzyć w Ewangelię**
>
> Oto początek działalności publicznej Jezusa. Po latach życia ukrytego, podczas których przygotowywał się do tej misji, po chrzcie w Jordanie, Pan Jezus udaje się na pustynię. W relacji św. Marka czas próby, czyli czas kuszenia przez szatana, trwał przez czterdzieści dni. Nie ma tu opisu samych pokus, jak przedstawiają to św. Mateusz i św. Łukasz. Z pewnością był to okres duchowej walki, surowy czas postu i zmagania („wśród dzikich zwierząt"), ale także doświadczenia bliskości Ojca („aniołowie Mu służyli"). W takim kontekście Jezus przygotowuje się do wygłoszenia swojego pierwszego orędzia. Zawrze w nim bardzo ważne przesłanie. Oto czas się wypełnił, nadszedł kulminacyjny moment historii zbawienia, zapowiadany od wieków. Nadchodzi królestwo Boże, czyli zwycięstwo Boga, jakie dokona się przez mękę, śmierć i zmartwychwstanie Jezusa. By móc stać się częścią realizującego się królowania Boga, trzeba się nawrócić i uwierzyć w Ewangelię, jaką głosi Jezus. Wezwanie jest bardzo jasne. Od człowieka zależy, czy je podejmie.
>
> <span style="color: #666699;">Panie Jezu, w tym czasie postu i pokuty po raz kolejny chcę podjąć wysiłek zmierzający do nawrócenia serca i przemiany życia. Spraw, aby Twoje zwycięstwo stało się początkiem mojego nowego życia. Amen.
> &nbsp;

- **Pierwsza Niedziela Wielkiego Postu** jest jak gdyby drugim początkiem tego okresu dla tych zwłaszcza, którzy nie wzięli udziału w liturgii Środy Popielcowej. Cały Kościół rozpoczyna czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
- Włączmy się w głębokie przeżycie tego czasu przez modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. **Droga Krzyżowa** w każdy piątek Wielkiego Postu o godzinie <u>16:30</u>. Zachęcam serdecznie do wspólnego udziału w tym nabożeństwie. Obowiązkowo przychodzą dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <u>08:45</u>.
- Pamiętajmy też o osobistych postanowieniach czy umartwieniach na Wielki Post, które mają nas zbliżyć do Boga i uwrażliwić na drugiego człowieka. Jest wystawiona skarbona, do której można składać jałmużnę wielkopostną z myślą o biednych.
- Dziś poświęcenie krzyżyków dla dzieci pierwszokomunijnych, w czasie Mszy Świętej o godzinie <u>11:00</u>.
- Następna, II Niedziela Wielkiego Postu, to **Dzień Modlitwy i Solidarności z Misjonarzami**. Po Mszach Świętych będą zbierane ofiary na Misjne Dzieło Pomocy **"Ad Gentes"**.
- **Intencje mszalne na bieżący tydzień:**
  - poniedziałek: ++ z rodzin Czyczyn, Gosk, Pobudkowskich, Korab, Roman, Szczepańskich, Baranowskich;
  - wtorek: dantis;
  - środa: + Helena Stupak (8 rocznica śmierci), Romuald Stupak (11 rocznica śmierci) i ++ z rodz. Stupak i Nowak;
  - czwartek: + Józef Wantoch-Rekowski (15 rocznica śmierci);
  - piątek: dantis;
  - sobota: dantis;
  - niedziela (25.02.24): <u>9:00</u> + Józef Karpiński (5 rocznica śmierci) i ++ z rodz. Buler i Karpińskich; <u>11:00</u> + Henryk Grabowski (7 miesięcy po śmierci); <u>17:00</u> + Henryk Kapusta.



