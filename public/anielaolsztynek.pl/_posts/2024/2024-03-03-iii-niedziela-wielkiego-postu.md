---
title: III Niedziela Wielkiego Postu
date: 2024-03-03
---

> **<span style="color: #5D4587;">MJ 2, 13-25</span>**
>
> **<span style="color: #5D4587;">„Zbliżało się żydowskie święto Paschy i Jezus udał się do Jerozolimy. Na dziedzińcu świątyni napotkał sprzedawców wołów, owiec i gołębi oraz tych, którzy prowadzili wymianę pieniędzy. Wówczas splótł bicz ze sznurów i przepędził wszystkich z terenu świątyni, również owce i woły. Rozrzucił pieniądze tych, którzy je wymieniali, a ich stoły powywracał. Sprzedawcom gołębi zaś nakazał: »Zabierzcie stąd to wszystko i nie róbcie targowiska z domu mego Ojca!«. Uczniowie przypomnieli sobie tekst Pisma: Gorliwość o Twój dom pochłania Mnie. Żydzi natomiast zwrócili się do Niego z pytaniem: »Jakim znakiem wskażesz nam, że masz prawo to czynić?«. Na to Jezus odpowiedział: »Zburzcie tę świątynię, a Ja w ciągu trzech dni ją wzniosę«. Żydzi odrzekli: »Czterdzieści sześć lat budowano tę świątynię, a Ty chcesz ją wznieść w ciągu trzech dni?«. On jednak mówił o świątyni swego ciała. Kiedy więc powstał z martwych, uczniowie przypomnieli sobie, że właśnie to powiedział i uwierzyli Pismu oraz słowom Jezusa. Podczas pobytu Jezusa w Jerozolimie na święcie Paschy wielu ludzi uwierzyło w imię Jego, ponieważ widzieli znaki, które czynił. Jezus jednak nie odsłaniał się przed nimi, bo znał wszystkich. Nie potrzebował także, aby ktoś dawał Mu świadectwo o człowieku, ponieważ sam wiedział, co się w nim kryje.”</span>**
>
>
>
> **Oczyścić serce dla Boga**
>
> Według Ewangelii Janowej Pan Jezus na samym początku swojej publicznej działalności dokonuje bardzo wymownego gestu oczyszczenia świątyni z kupców i handlu, który był uzasadniany potrzebami kultu. Tylko Jan, inaczej niż pozostali ewangeliści, przedstawia to wydarzenie w sposób tak dynamiczny. Opisuje, jak Jezus splótł bicz ze sznurów i przepędził handlujących z terenu świątyni jerozolimskiej. Kluczem do zrozumienia tego proroczego gestu są słowa: „nie róbcie targowiska z domu mego Ojca!". To, co odnosi się do Boga, musi pozostać czyste i niczym nieskażone. Wiara wyraża się przez to, że Bóg ma tylko sobie właściwe miejsce w życiu człowieka, że jest On w centrum naszego serca i nie jest dodatkiem do ludzkich spraw, ale jest celem naszych pragnień i dążeń. Nawet jeśli wykonujemy zwykłe czynności, które wynikają z naszego stanu i powołania, to dążymy do Boga. A zachwianie owego porządku przez nasze ludzkie, drobne interesy powoduje Jego gniew.
>
> <span style="color: #666699;">Panie Jezu, moje serce jest świątynią Boga żywego, pozwól mi przez głębokie przeżycie Wielkiego Postu oczyścić je dla Ciebie. Amen.
> &nbsp;

- Dziś I niedziela miesiąca - **niedziela adoracji Najświętszego Sakramentu**.
- Jutro w liturgii święto ku czci Świętego Kazimierza Królewicza.
- Zachęcam i zapraszam do udziału w nabożeństwie **Drogi Krzyżowej** w piątek o godzinie <u>16:30</u>.
- **Rekolekcje wielkopostne** w naszej parafii rozpoczną się za tydzień, tradycyjnie w IV niedzielę Wielkiego Postu i będą trwały do wtorku włącznie. Rekolekcje wygłosi Ksiądz Wojciech Kotowicz - wicerektor Wyższego Seminarium Duchownego Metropolii Warmińskiej „Hosianum” w Olsztynie.
- We wtorek i czwartek Msza Święta o godzinie <u>8:00</u> rano.
- **Intencje mszalne na najbliższy tydzień:**
  - poniedziałek: + Kazimierz Rosłaniec;
  - wtorek: + Sławomir Caryk oraz o zdrowie i błogosławieństwo Boże dla Marleny Kwiatkowskiej;
  - środa: dantis;
  - czwartek: dantis;
  - piątek: o Bożą opiekę oraz zdrowie duszy i ciała dla Julity, Zachariasza i Rafała;
  - sobota: dantis;
  - niedziela (10.03): <u>9:00</u> o zdrowie i błogosławieństwo Boże w rodz. Biedulskich; + Kazimierz Tański (1 rocznica śmierci); <u>11:00</u> + Kazimiera Mazur (7 rocznica śmierci) i ++ z rodz. Mazur i Zięcik; + Zdzisław Jurkowski (6 rocznica śmierci); <u>17:00</u> o zdrowie i błogosławieństwo Boże dla rodziny Dańko.


