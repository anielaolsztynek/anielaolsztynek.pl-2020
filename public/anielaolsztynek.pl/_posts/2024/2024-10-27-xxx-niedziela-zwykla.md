---
title: XXX Niedziela zwykła
date: 2024-10-27
---

> **<span style="color: #5D4587;">Mk 10, 46b-52 </span>**
>
> **<span style="color: #5D4587;">„Kiedy Jezus razem z uczniami i sporym tłumem wychodził z Jerycha, siedział przy drodze niewidomy żebrak Bartymeusz, syn Tymeusza. Słysząc, że Jezus z Nazaretu przechodzi, zaczął głośno krzyczeć: »Synu Dawida, Jezusie, zmiłuj się nade mną!«. Wielu nakazywało mu, aby umilkł, lecz on jeszcze głośniej krzyczał: »Synu Dawida, zmiłuj się nade mną!«. Wtedy Jezus zatrzymał się i rzekł: »Zawołajcie go!«. I przywołali niewidomego, mówiąc mu: »Odwagi, wstań, woła cię!«. On zrzucił z siebie płaszcz, zerwał się i szedł do Jezusa. A Jezus zwrócił się do niego: »Co chcesz, abym ci uczynił?«. Niewidomy odpowiedział Mu: »Rabbuni, żebym przejrzał«. Odrzekł Jezus: »Idź, twoja wiara cię uzdrowiła«. Zaraz przejrzał i szedł drogą za Nim.”</span>**
>
>
>
> **Skuteczność wiary**
>
> Jak skuteczna jest wiara, gdy jest dojrzała! Jest taka, gdy człowiek przyjmuje obecność Boga w swoim życiu z prostotą i ufa Jego mocy. Taką wiarę miał niewidomy, o którym opowiada dzisiejsza Ewangelia. Zapewne wcześniej słyszał o Jezusie i o Jego licznych uzdrowieniach. To mu dawało nadzieję, że może i dla niego Jezus okaże się uzdrowicielem. „Synu Dawida, Jezusie, zmiłuj się nade mną" - te słowa, wykrzyczane z ufnością, są krótką formułą wyznania wiary w Jezusa - obiecanego Mesjasza, który pochodzi z królewskiego rodu Dawida. Zawierają w sobie silną nadzieję, jaką Bartymeusz pokłada w Nauczycielu z Nazaretu. Niewidomy ma tylko jedną prośbę: aby mógł widzieć. I stało się tak, jak wierzył. Jak bardzo owocne było to spotkanie człowieka niewidomego ze światłem Boga. Święty Jan w Prologu do swojej Ewangelii pisze o Logosie - wcielonym Synu Bożym: „Była światłość prawdziwa, która oświeca każdego człowieka" (J 1, 9).
>
> <span style="color: #666699;">Panie Jezu, Twoja światłość w ciemności świeci i ciemność nie może jej pokonać. Przyniosłeś na świat boskie światło Twojej obecności. Spraw, abym zawsze był w jego zasięgu. Amen.
> &nbsp;

- W czwartek ostatnie **nabożeństwo różańcowe**.
- Uroczystość **Wszystkich Świętych** obchodzimy w najbliższy piątek – 1 listopada. Msze Święte w tym dniu o godzinie <u>9:00</u> i <u>11:00</u>. Nie będzie Mszy Świętej o godzinie <u>17:00</u>. Procesja żałobna z naszego kościoła na cmentarz komunalny bezpośrednio po Mszy Świętej o godzinie <u>11:00</u>. Na cmentarzu nabożeństwo za zmarłych. Po nabożeństwie okazja do poświęcenia nowych krzyży i pomników nagrobnych.
- Natomiast **na cmentarzu przy ulicy Grunwaldzkiej** nabożeństwo za zmarłych o godzinie <u>14:00</u>.
- Wspomnienie Wszystkich Wiernych Zmarłych, tzw. **Dzień Zaduszny**, wypada w sobotę – 2 listopada.
- Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. Od soboty do następnego piątku włącznie będzie odprawiane nabożeństwo za zmarłych, tzw. wypominki, o godzinie <u>16:30</u>. W następną niedzielę odmówimy wspólnie różaniec za zmarłych połączony ze zmianą tajemnic różańcowych o godzinie <u>8:30</u>. Natomiast przez cały listopad będzie odprawiana Msza Święta zbiorowa za tych zmarłych z naszych rodzin, których imiona wypisaliśmy na kartkach.
- Kartki na wypominki i Mszę Świętą zbiorową są wyłożone na półce z prasą.
- W związku z tym, że **I piątek** wypada 1 listopada, odwiedzin chorych nie będzie, chyba, że ktoś sobie życzy, to proszę o kontakt telefoniczny.
- W następną, pierwszą niedzielę miesiąca, **wystawienie i adoracja Najświętszego Sakramentu** w czasie Mszy Świętych o godzinie <u>9:00</u> i <u>11:00</u>.
- W minionym tygodniu odeszło do wieczności dwoje naszych parafian: śp. Tadeusz Piątosa, lat 71 i śp. Michalina Serafinowska, lat 40. Wieczny odpoczynek racz zmarłym dać, Panie.
- **Intencje mszalne na najbliższy tydzień:**
  - poniedziałek: + Izabela Stankiewicz-Herda (30 dzień po pogrzebie);
  - wtorek: o zdrowie i błogosławieństwo Boże dla Wioletty w dniu imienin;
  - środa: własna;
  - czwartek: + Zofia Chojnacka (24 rocznica śmierci), Zygmunt Chojnacki, Marianna Młyńczak;
  - piątek: <u>9:00</u> + Albin Skłodowski (10 rocznica śmierci), Zofia i Henryk Kornowscy, Mirosław Kornowski; <u>11:00</u> + Alina Mrozowska i ++ z rodz. Mrozowskich i Witek; Msza Święta zbiorowa w DPS;
  - sobota: ;
  - niedziela (03.11): <u>9:00</u> + Matylda Panasiuk (4 rocznica śmierci), Stefan i Katarzyna Panasiuk; <u>11:00</u> + Janina Stobiecka (30 dzień po pogrzebie); <u>17:00</u> + Regina Zielińska (4 rocznica śmierci), Franciszek Zieliński (42 rocznica śmierci), Roman Oleszczuk (3,5 roku po śmierci).
