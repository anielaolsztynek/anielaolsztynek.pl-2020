---
id: 2304
title: III Niedziela Adwentu
date: 2017-12-17T00:00:03+00:00
author: admin
layout: post
guid: http://anielaolsztynek.pl/?p=2304
permalink: /2017/12/iii-niediela-adwentu/
categories:
  - Bez kategorii
---
> **J 1, 6-8, 19-28**
> 
> **Znać prawdę o sobie**
> 
> Przykład Jana Chrzciciela uczy nas, jak ważne jest to, aby znać prawdę o sobie samym. Często chcemy uchodzić za kogoś, kim nie jesteśmy. Wydaje nam się, że możemy w ten sposób coś zyskać lub najzwyczajniej poczuć się lepiej, jak ktoś ważniejszy czy piękniejszy. Nie jest to jednak droga, która może wnieść dobro w nasze życie. Nikt nie każe nam obnosić się z własnymi słabościami czy ograniczeniami. Mamy prawo do tego, aby zostały uszanowane. Jednakże przed Bogiem i sobą musimy znać prawdę o sobie samych, o tym, kim jesteśmy i w jakim miejscu naszego życia się znajdujemy. Święty Benedykt poucza mnichów w swojej Regule: &#8222;Nie pragnąć, by nas nazywano świętymi, zanim nimi zostaniemy&#8221; (Reguła Benedykta 4, 62). To bardzo mądra rada. Ile razy dajemy komuś wskazówki dotyczące jego problemów lub życia duchowego, kompletnie nie mając pojęcia, co mówimy?! To takie bardzo ludzkie, że chcemy być docenieni, dostrzeżeni, podziwiani. Jeśli jednak na tym zaczynamy budować swój obraz siebie, to wcześniej czy później czeka nas katastrofa. Uznanie prawdy o sobie nie będzie zapewne proste, ale zaowocuje tym, że budować będziemy na stabilnym fundamencie, którego gwarantem jest Ten, który sam jest Prawdą.
> 
> <span style="color: #666699;">Jezu, Ty jesteś Drogą, Prawdą i Życiem. Obdarz nas łaską stanięcia w prawdzie przed Tobą i nami samymi, aby mogła ona przemieniać i kształtować nas od wewnątrz.  </span>
> 
> &nbsp;

  * Zbliżają się **Święta Bożego Narodzenia**. Zachęcam, abyśmy przeżyli je pojednani z Bogiem, aby w tym czasie znalazł miejsce w naszych sercach. Okazja do **Spowiedzi Św**. <span style="text-decoration: underline;">każdego dnia przed Mszą Św</span>.
  * Dzisiaj rozpoczęły się **rekolekcje** w parafii Najświętszego Serca Pana Jezusa i będą trwały do środy włącznie według stałego porządku.
  * Od dzisiaj – <span style="text-decoration: underline;">17 grudnia</span> – rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy **Nowennę do Dzieciątka Jezus**.
  * W tym tygodniu **Msze Św.** **roratnie** we <span style="text-decoration: underline;">wtorek i czwartek o godzinie 17:00 i w</span> <span style="text-decoration: underline;">sobotę o godzinie 8:00</span>. W czwartek zapraszam dzieci oraz młodzież przed bierzmowaniem.
  * Są jeszcze do nabycia **świece Caritas** na stół wigilijny.
  * Dziękuję wszystkim, którzy włączyli się w  **akcję pomocy przedświątecznej ** **najbardziej potrzebującym osobom z naszej parafii**. W minioną środę rozdano żywność (1540 kg) 153 osobom w ramach unijnego programu pomocy żywnościowej o łącznej wartości prawie 7 000 złotych. W piątek rozdano paczki  43 dzieciom do klas IV z rodzin objętych pomocą na łączną wartość około 4 000 złotych. To dzięki fundatorom zabawek dla dzieci, którym serdecznie dziękuję (około 2000 złotych). Paczki ze słodyczami przygotował sklep Top Market na wartość około 2 000 złotych. To z pieniędzy Caritas z odpisu 1%  (1 200 złotych), część ze świec Caritas (180 złotych), część dołożyli właściciele sklepu, którym również serdecznie dziękuję. W piątek również rozwieziono 30 paczek osobom starszym, samotnym, chorym. Wartość tych paczek wyniosła około 2 500 złotych. Paczki przygotowano dzięki tym, którzy przynieśli napełnione siatki charytatywne (45 sztuk), z tego przygotowaliśmy 30 paczek. Łączna wartość pomocy przedświątecznej to około 13 500 złotych. W pierwszą niedzielę adwentu zebraliśmy na ten cel 350 złotych.
  * Serdecznie dziękuję za pracę i zaangażowanie całemu Parafialnemu Zespołowi Caritas przez cały rok, a szczególnie teraz, przed świętami. Dziękuję za przygotowanie i przywóz paczek dla dzieci, ofiarodawcom wszystkich prezentów dla dzieci, wszystkim darczyńcom.
  * Już dziś pragnę zaprosić na **Pasterkę** za tydzień <span style="text-decoration: underline;">o godzinie 24:00</span>, w czasie której będziemy obchodzili 10 rocznicę wejścia do kościoła. Zapraszam do wspólnego świętowania tej rocznicy i dziękczynienia Bogu i wszystkim ofiarodawcom za naszą świątynię, która jest owocem Bożego błogosławieństwa i wysiłku wszystkich ludzi dobrej woli. Cieszę się, że w minionym tygodniu udało się położyć marmur na ścianach kruchty kościoła i portalu w przejściu z z kościoła do kruchty. Ekipa z południa Polski wykonała to w 1,5 dnia, łącznie z pomalowaniem. Koszt tej szybkiej inwestycji wynosi 19 000 złotych. Długo trwało przygotowanie, projekt, przygotowanie marmuru i transport.