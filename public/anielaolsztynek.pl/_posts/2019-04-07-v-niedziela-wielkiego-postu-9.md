---
id: 2594
title: V Niedziela Wielkiego Postu
date: 2019-04-07T18:00:57+00:00
author: admin
layout: post
guid: http://anielaolsztynek.pl/?p=2594
permalink: /2019/04/v-niedziela-wielkiego-postu-9/
categories:
  - Bez kategorii
---
> **J 8, 1-11**
> 
> **Uczyć się miłości Boga**
> 
> Łatwo zapomnieć o własnej grzeszności i stać się sędzią innych. Łatwo znaleźć kamień, by kogoś ukamienować. Zza parawanu własnej poprawności postrzegać kogoś w kategoriach chodzącego grzechu. Dla faryzeuszy ukamienowanie kobiety ma być zasłoną dla własnych grzechów i narzędziem do walki z Jezusem. Jezusowe spojrzenie na jawnogrzesznicę jest spojrzeniem Boga, Bóg zawsze potępia grzech i chce ratować człowieka. Potępianie innych nie może być zasłoną okrywającą moje własne grzechy. Bóg po to przypomina mi, że jestem grzesznikiem, abym uczył się Jego miłości. Wiem, że ta miłość nie będzie we mnie tak doskonała, ale każdy kamień odrzucony na bok, niewymierzony w drugiego, przybliży mnie do Boga.
> 
> <span style="color: #666699;">Panie, tak często dajesz mi poznać swoje miłosierdzie wobec mnie. Niech moja wdzięczność za ten dar będzie naśladowaniem Ciebie w miłości do człowieka.</span>
> 
> &nbsp;

  * Dziś pierwsza niedziela miesiąca – **niedziela adoracji Najświętszego Sakramentu**.
  * Także dziś **spotkanie z** **rodzicam**i dzieci, które w tym roku przygotowują się do I Komunii Świętej. Spotkanie odbędzie się po Mszy Świętej o godzinie <span style="text-decoration: underline;">11:00</span>.
  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
  * **Rekolekcje w parafii Najświętszego Serca Pana Jezusa** rozpoczynają się dzisiaj i będą trwały do środy włącznie.
  * Serdecznie zapraszam na ostatnią w tym roku **Drogę Krzyżową,** którą będziemy przeżywali idąc ulicami naszej parafii. W piątek zapraszam na Mszę Świętą o godzinie <span style="text-decoration: underline;">17:00</span>. Po Mszy Świętej, czyli o godzinie <span style="text-decoration: underline;">17:30</span>, przy kościele rozpocznie się Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie bardzo niesprzyjającej aury, nabożeństwo odbędzie się w kościele. Tę Drogę Krzyżową będziemy przeżywali w intencji rodzin z naszej parafii.
  * Alumni Wyższego Seminarium Duchownego  &#8222;Hosianum&#8221; zapraszają na **Misterium Męki Pańskiej** w najbliższą sobotę na godzinę <span style="text-decoration: underline;">11:00</span> lub w Niedzielę Palmową na godzinę <span style="text-decoration: underline;">15:30</span>. Plakat w gablocie.
  * Już za tydzień **Niedziela Palmowa** – Niedziela Męki Pańskiej. Podczas wszystkich Mszy Świętych będzie poświęcenie palm.
  * Tradycyjnie zachęcam wszystkie dzieci do udziału w **konkursie na największą i** **najpiękniejszą palmę wykonaną własnoręcznie**. Z palmami przygotowanymi na konkurs zapraszam na Mszę Świętą o godzinie <span style="text-decoration: underline;">11:00</span>.
  * **Kwiaty do Grobu Pańskiego** wzorem lat ubiegłych będą zakupione. Ofiary na kwiaty można składać indywidualnie bądź po Mszy Świętej przy wyjściu z kościoła, dziś i za tydzień.
  * <span style="color: #000000;">W zakrystii są do nabycia <strong>paschaliki</strong> wielkanocne po 5 złotych.</span>
  * Jest do nabycia nowy numer „Gościa Niedzielnego”.