---
id: 2394
title: Niedziela Trójcy Przenajświętszej
date: 2018-05-27T00:00:16+00:00
author: admin
layout: post
guid: http://anielaolsztynek.pl/?p=2394
permalink: /2018/05/niedziela-trojcy-przenajswietszej-7/
categories:
  - Bez kategorii
---
> **Mt 28, 16-20**
> 
> **Uśmiechnięta Trójca**
> 
> W niezwykły sposób o Trójcy Świętej opowiadał w swoich kazaniach średniowieczny mistyk dominikański Mistrz Eckhart: &#8222;Ojciec śmieje się do Syna, a Syn do Ojca, śmiech przynosi przyjemność, przyjemność przynosi radość, a radość przynosi miłość&#8221;. Radość i szczęście Boga są tak wielkie, że pragnie się nimi dzielić z ludźmi. Ojciec, Syn i Duch Święty to wspólnota radości. Spójrzmy tak dziś na Boga. Uśmiechnijmy się razem z Nim i do Niego. Uśmiech też może się stać modlitwą. Niech nasze serca się rozweselą. Radujmy się ze swoim Panem (por. Mt 25, 21).
> 
> <span style="color: #666699;">Ojcze, który mnie stworzyłeś, który mnie odkupiłeś, Duchu Święty, który mnie uświęcasz &#8211; Boże jedyny w Trójcy Świętej, napełnij moje serce prawdziwą radością, a twarz moją rozpromień uśmiechem, by była dla innych znakiem Twojej łaski.</span>
> 
> &nbsp;

  * Uroczystość Najświętszego Ciała i Krwi Pana Jezusa – **Boże Ciało** – wypada w najbliższy <span style="text-decoration: underline;">czwartek, 31 maja</span>. **Tradycyjnie Msza Święta jako jedyna w tym dniu będzie odprawiona w amfiteatrze w Skansenie  <span style="text-decoration: underline;">o godzinie 10:00</span>**. Po Mszy Świętej idąc w procesji Eucharystycznej udamy się do czterech ołtarzy. W związku z tym bardzo proszę o wykonanie ołtarzy w tych samych miejscach, co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Proszę o udział w procesji Panie z Kółek Różańcowych, Strażaków i całą służbę liturgiczną. Dziewczynki, które były w tym roku u Pierwszej Komunii Świętej, a także wszystkie chętne dziewczynki zapraszam do sypania kwiatków w czasie procesji Eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych również zapraszam w albach do udziału w procesji – do niesienia poduszek z emblematami religijnymi. Procesja zakończy się w kościele, gdzie zaśpiewamy Te Deum i odmówimy litanię do Matki Bożej.
  * W Boże Ciało zakończenie nabożeństwa majowego.
  * W piątek rozpoczyna się czerwiec – miesiąc poświęcony czci Najświętszego Serca Pana Jezusa. Codziennie po Mszy Świętej będziemy odmawiali **Litanię** **do Najświętszego Serca Pana Jezusa**.
  * W piątek wypada też **Dzień Dziecka**. Z okazji tego dnia już dziś życzę wszystkim dzieciom pięknego dzieciństwa, wiele radości i uśmiechów, zdrowia, wytrwałości w nauce i Bożego błogosławieństwa.
  * W tym tygodniu wypada I czwartek &#8211; w Boże Ciało, I piątek i I sobota czerwca. W piątek przed południem odwiedziny chorych.
  * **Zmiana tajemnic różańcowych** w następną niedzielę po Mszy Świętej <span style="text-decoration: underline;">o</span> <span style="text-decoration: underline;">godzinie 9:00</span>.
  * Następna, I niedziela miesiąca, to także **niedziela adoracji Najświętszego** **Sakramentu**.
  * W następną niedzielę po raz jedenasty obchodzimy **Święto Dziękczynienia**, w tym roku pod hasłem: „Dziękujemy za niepodległość”. Po Mszach Świętych będą zbierane dobrowolne ofiary na Centrum Opatrzności Bożej w Warszawie.
  * Bóg zapłać za ofiary złożone w maju na rzecz inwestycji parafialnych i wszystkim osobom zaangażowanym w zbiórkę tych ofiar. Mszę Świętą w intencji ofiarodawców odprawiłem wczoraj o godzinie 15:00 w DPS.
  * W I piątek Msza Święta połączona ze ślubem <span style="text-decoration: underline;">o godzinie 16:00</span>.
  * Nasza parafia i Stowarzyszenie &#8222;Aktywna Gmina&#8221; zapraszają na **Przegląd Pieśni** **Maryjnych**, który odbędzie się w najbliższą <span style="text-decoration: underline;">sobotę o godzinie 9:00</span> w naszym kościele. W imieniu uczestników i organizatorów przeglądu zapraszamy miłośników pieśni maryjnych na solowe i chóralne śpiewanie.
  * <span style="text-decoration: underline;">W sobotę</span> Msza Święta połączona ze ślubem <span style="text-decoration: underline;">o godzinie 17:00</span>.
  * Wydawanie żywności dla rodzin objętych pomocą <span style="text-decoration: underline;">we wtorek w godzinach 18:00-19:00</span>.
  * Próba chóru dziś <span style="text-decoration: underline;">o godzinie 18:00</span>.