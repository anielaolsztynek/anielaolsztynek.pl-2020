---
id: 2320
title: Niedziela Chrztu Pańskiego
date: 2018-01-07T00:00:52+00:00
author: admin
layout: post
guid: http://anielaolsztynek.pl/?p=2320
permalink: /2018/01/niedziela-chrztu-panskiego-8/
categories:
  - Bez kategorii
---
> **Mk 1, 7-11**
> 
> **Lekcja miłości**
> 
> Jan Chrzciciel wiedział, że Jezus nie potrzebuje chrztu. Przecież to On sam miał chrzcić innych Duchem Świętym. Kiedy jednak pojawił się nad brzegiem Jordanu i poprosił o chrzest, Jan nie mógł oprzeć się naleganiu. W ten sposób Chrystus pragnął pokazać, że stał się naprawdę jednym z nas. Syn Boży przyjął ludzką naturę, a więc to wszystko, co przynosi nasze życie. Nad Jordanem Bóg Ojciec objawia światu Syna. W głosie z nieba można usłyszeć głębokie wyznanie miłości. Jezus jest kochany nieskończoną miłością Ojca. Uczmy się tak kochać.
> 
> <span style="color: #666699;">Miłosierny Ojcze, dziękuję Ci za Twoją miłość. Okazałeś ją, dając mi życie i zapraszając do przyjaźni z Tobą przez Twojego Syna Jezusa Chrystusa. Dziś w wodach Jordanu przyjął On chrzest z rąk Jana Chrzciciela. Spraw, proszę, by łaska chrztu świętego wydawała w moim życiu błogosławione owoce. </span>
> 
> &nbsp;

  * Dzisiejszą niedzielą **Chrztu Pańskiego** kończy się okres Bożego Narodzenia a zaczyna się okres zwykły.
  * **Zmiana tajemnic różańcowych** dziś po Mszy Świętej o godzinie <span style="text-decoration: underline;">9:00</span>.
  * Dziękuję chórowi olsztyneckiemu **Arte del Canto** pod kierunkiem Pani Marii Gronkiewicz za uświetnienie dzisiejszej Mszy Świętej o godzinie <span style="text-decoration: underline;">11:00</span> poprzez występ z koncertem kolęd.
  * W następną niedzielę z koncertem kolęd o godzinie <span style="text-decoration: underline;">11:00</span> wystąpi **&#8222;Swojska** **Nutka&#8221;**.
  * Msze Święte w tym tygodniu: codziennie o godzinie 8:00, we wtorek i w sobotę Mszy Świętej nie będzie.
  * **Porządek wizyt kolędowych w tym tygodniu:**

  1. Ul. Sosnowa, Leszczynowa, Dębowa, Brzozowa, Głogowa, Grabowa – poniedziałek, godzina 13:30.
  2. Ul. Mrongowiusza, Leśna  22, 26, 28, 30 i ul. Jagodowa 1, 3 – wtorek, godz. 14:00.
  3. Ul. Wrzosowa 2, 4, 6, 8, 11, 13 – środa, godz. 14:30.
  4. Ul. Wrzosowa 5a, 5b, 5c, 5d, 7, 9 – czwartek, godz. 15:00.
  5. Ul. Leśna i Wrzosowa 3, 5 – piątek, godz. 14:30.
  6. Ul. Jagodowa – sobota, godz. 9:30.
  7. Ul. Wrzosowa 1 &#8211; niedziela, godz. 12:30.