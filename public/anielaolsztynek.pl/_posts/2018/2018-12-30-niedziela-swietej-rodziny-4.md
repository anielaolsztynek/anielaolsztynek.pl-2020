---
id: 2507
title: Niedziela Świętej Rodziny
date: 2018-12-30T00:00:59+00:00
author: admin
layout: post
guid: http://anielaolsztynek.pl/?p=2507
permalink: /2018/12/niedziela-swietej-rodziny-4/
categories:
  - Bez kategorii
---
> **Łk 2, 41-52**
> 
> **Ewangelia życia i rodziny**
> 
> Z pewnością nie znajdziemy rodziny, która nie przeżywałaby trudności. Rzadziej lub częściej każda przechodzi kryzysy i okresy prób. Szukając pomocy i wsparcia, warto sięgnąć po Pismo Święte. Słowo objawione przez Boga i przekazane nam przez Kościół jest ewangelią życia i rodziny. Jezus Chrystus, który stał się człowiekiem, był do nas podobny we wszystkim oprócz grzechu. Syn Boży wychował się w normalnej rodzinie, pod troskliwą opieką Maryi i Józefa. To nie aniołowie i niebiańskie moce wprowadzały Go w świat ludzkich spraw, karmiły, przewijały, uczyły pracy, lecz rodzice. Święta Rodzina była święta nie przez nadzwyczajność i bezproblemowość życia, ale przez całkowite zawierzenie się Bogu. Sięgając dziś do Biblii, możemy zaczerpnąć z jej mądrości i umocnić nasze siły, tak często nadwątlone przez codzienne zmagania.
> 
> <span style="color: #666699;">Panie, dziękuję Ci za Świętą Rodzinę, która uczy mnie, jak bardziej kochać Boga i ludzi. Proszę, wspieraj moją rodzinę, szczególnie, kiedy przeżywamy ciężkie chwile.</span>
> 
> &nbsp;

  * <span style="color: #000000;"><span style="color: #000000;"><span style="color: #000000;"><b>Dziś Niedziela Świętej Rodziny.  <strong>Z prośbą do duszpasterzy o zorganizowanie w parafiach obrzędu odnowienia przyrzeczeń małżeńskich i podkreślenie wartości sakramentalnego małżeństwa zwrócił się bp Wiesław Śmigiel, przewodniczący Rady ds. Rodziny. W specjalnym liście zachęcającym do głębszego przeżycia Niedzieli Świętej Rodziny (30 grudnia) przypomniał on propozycję biskupów z 380. Zebrania Plenarnego Konferencji Episkopatu Polski, aby Niedziela Świętej Rodziny była dniem modlitw o świętość małżeństw i rodzin oraz dniem odnowienia przyrzeczeń małżeńskich:  </strong></b></span></span></span>
  * Niech będzie pochwalony Jezus Chrystus!  
    Dobro małżeństwo i rodziny ma kluczowe znaczenie dla przyszłości świata i Kościoła. Z tego powodu duszpasterstwo rodzin należy do priorytetów działalności zbawczej Kościoła i wymaga nieustannego wysiłku, by nie tylko solidnie przygotowywać do sakramentu małżeństwa, ale również towarzyszyć rodzinom w rozwoju ich miłości i wiary, a także pomóc w odkryciu ich miejsca w życiu parafii. W te wysiłki Kościoła w Polsce wpisuje się inicjatywa związana z przeżywaniem Niedzieli Świętej Rodziny.Podczas 380. Zebrania Plenarnego Konferencji Episkopatu Polski (Płock, 25-26 IX br.), biskupi zaproponowali, aby Niedziela Świętej Rodziny była dniem modlitw o świętość małżeństw i rodzin oraz dniem odnowienia przyrzeczeń małżeńskich. Chcemy przypomnieć wszystkim o pięknie miłości, którą zostaliśmy obdarowani przez Boga. W przeżywaniu miłości ludzie wierzący otrzymali także szczególną pomoc, którą jest sakrament małżeństwa. Jest on ,,darem dla uświęcenia i zbawienia małżonków” oraz „stałym przypomnieniem dla Kościoła tego, co dokonało się na Krzyżu”, bowiem małżonkowie „wzajemnie dla siebie i dla dzieci są świadkami zbawienia” (papież Franciszek, Amoris laetitia, nr 74).Jako Rada ds. Rodziny KEP pragniemy zaprosić wszystkich małżonków do tego, aby w Niedzielę Świętej Rodziny cała rodzina stanęła przed ołtarzem, by odnowić przyrzeczenia małżeńskie i w ten sposób umocnić więź miłości w małżeństwie i rodzinie. Prosimy wszystkich duszpasterzy, aby zorganizowali w parafiach obrzęd odnowienia przyrzeczeń małżeńskich, gdyż ci, którzy uczestniczą w niedzielnej Mszy Świętej to najgorliwsza część parafii. Dla małżeństw sakramentalnych niech to będzie odnowienie a dla „oddalonych” niech będzie to okazja do modlitwy, refleksji i jeszcze większej tęsknoty za Bogiem, która towarzyszy każdemu człowiekowi wiary.Zachęcamy, aby we wszystkich parafiach w Polsce ta niedziela była do spotkania małżeństw i rodzin ze Świętą Rodzina z Nazaretu. Wszystkim duszpasterzom, osobom konsekrowanym i apostołom świeckim zaangażowanym w duszpasterstwo rodzin w Polsce dziękuję za wysiłek oraz proszę, byśmy nie tracili gorliwości i nadziei. 
    Na radosne i pełne wiary przeżywanie Świąt Bożego Narodzenia wszystkim błogosławię.
    
    Bp Wiesław Śmigiel
    
    Przewodniczący Rady ds. Rodziny KEP</li> 
    
      * Jutro **ostatni dzień starego roku**. Po Mszy Świętej o godzinie <span style="text-decoration: underline;">17:00</span> będzie wystawienie Najświętszego Sakramentu połączone z nabożeństwem dziękczynno-przebłagalnym i Te Deum.
      * We wtorek **Nowy Rok**. Msze Święte w tym dniu o godzinie <span style="text-decoration: underline;">11:00 i 17:00</span>.
      * W tym tygodniu wypada **I czwartek, I piątek i I sobota stycznia**. W piątek przed południem odwiedziny chorych.
      * Od stycznia w każdą niedzielę przed Mszą Świętą o godzinie <span style="text-decoration: underline;">9:00</span> będzie **nabożeństwo** &#8211; w każdą niedzielę inne. W następną, **I niedzielę miesiąca**, odmówimy wspólnie różaniec połączony ze zmianą tajemnic różańcowych o godzinie <span style="text-decoration: underline;">8:30</span>. W kolejne niedziele nabożeństwo będzie o godzinie <span style="text-decoration: underline;">8:45</span>.
      * W następną niedzielę wypada też  **Uroczystość  Trzech Króli**  – Uroczystość Objawienia Pańskiego. W czasie każdej Mszy Świętej będzie poświęcenie kredy i wody, które zabierzemy do swoich domów. Ofiary składane w tym dniu na tacę  są przeznaczone na misje.
      * W Uroczystość Trzech Króli ulicami naszego miasta przejdzie **Orszak Trzech** **Króli**, który wyruszy z placu przy kościele  Najświętszego Serca Pana Jezusa po Mszy Świętej o godzinie <span style="text-decoration: underline;">10:30</span>.
      * W następną niedzielę w czasie Mszy Świętej o godzinie <span style="text-decoration: underline;">11:00</span> wystąpi z kolędami chór olsztynecki **Arte del Canto**.
      * Zapraszamy do udziału w wyjątkowym wydarzeniu muzycznym, które po wielu latach starania zagości w archidiecezji warmińskiej. Będzie to widowisko muzyczne **&#8222;Betlejem na Warmii i Mazurach&#8221;**. Koncert ten odbędzie się <span style="text-decoration: underline;">11</span> <span style="text-decoration: underline;">stycznia 2019</span> <span style="text-decoration: underline;">r w Expo Arena w Ostródzie o godzinie 19.00</span>. Wydarzenie to, oprócz niewątpliwych walorów estetycznych jest połączone także z akcją charytatywną na rzecz budowy HOSPICJUM DLA DZIECI w Olsztynie. Kupując bilety, cegiełki czy też płyty z koncertów z zeszłorocznej edycji wspieracie Państwo to wspaniałe dzieło. W tym roku wystąpią: Kamil Bednarek, Dawid Kwiatkowski, Grażyna Łobaszewska, Bovska, Antonina Krzysztoń i inni. Bilety w cenie 50 zł, 60 zł i 80 zł można zamawiać w zakrystii bądź w kancelarii parafialnej, a także w Kurii Archidiecezji Warmińskiej i przez stronę www.betlejemwpolsce.pl.  Szczegóły: <http://archwarmia.pl/aktualnosci/betlejem-na-warmii-i-mazurach/>
      * **Wizyty duszpasterskie – kolęda** – **w tym tygodniu według następującego porządku:**
      * Wilkowo 8-13 – poniedziałek, godzina 9:00.
      * Łęciny, Tolejny, Wilkowo nr 1-7 – środa, godzina 9:00.
      * Wilkowo (była ulica Leśna) i Jagiełek – czwartek,  godzina 9:00.
      * Ul. Wilcza 14 B – piątek, godzina 13:30.
      * Ul. Wilcza 14 i 14 A – sobota, godzina 9:00.</ul>