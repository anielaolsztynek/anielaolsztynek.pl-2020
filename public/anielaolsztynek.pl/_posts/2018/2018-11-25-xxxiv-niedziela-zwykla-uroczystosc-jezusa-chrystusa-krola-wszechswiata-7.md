---
id: 2489
title: XXXIV Niedziela zwykła Uroczystość Jezusa Chrystusa Króla Wszechświata
date: 2018-11-25T00:00:10+00:00
author: admin
layout: post
guid: http://anielaolsztynek.pl/?p=2489
permalink: /2018/11/xxxiv-niedziela-zwykla-uroczystosc-jezusa-chrystusa-krola-wszechswiata-7/
categories:
  - Bez kategorii
---
> **J 18, 33b-37**
> 
> **Chrystus Król**
> 
> Podczas przesłuchania Piłat zapytał oskarżonego Jezusa, czy jest Królem żydowskim. On nie zaprzeczył, ale natychmiast wyjaśnił, w czym leży istota Jego panowania, łączącego królowanie z prawdą. Jezus wypełnił swoją misję, dając świadectwo prawdzie. Odpowiadając Piłatowi, zaznaczył, że królestwa Bożego nie można utożsamiać z władzą polityczną. Inaczej mówiąc, Chrystus Król nie ma nic wspólnego z władcami tego świata. Panowanie Jezusa ma źródło w woli Ojca Niebieskiego. Zatem nie do nas należy obwoływanie Jezusa królem. On króluje z woli Ojca, a nie kogokolwiek z nas. Tym, co do nas należy, jest uznanie boskiego panowania Jezusa w naszych sercach. Przyjąć Chrystusa jako Króla, to pozwolić się prowadzić Duchowi Świętemu, uznać pierwszeństwo Boga we własnym życiu, budować Jego królestwo przez miłość i nawrócenie.
> 
> <span style="color: #666699;">Chryste, mój odwieczny Panie i Królu, pragnę, byś jako Bóg był w centrum mojego życia. Pomóż mi, bym wciąż się nawracał i króluj we mnie.  </span>
> 
> &nbsp;

  * Bóg zapłać za ofiary złożone dziś na tacę na potrzeby Wyższego Seminarium Duchownego **„Hosianum”** w Olsztynie.
  * Dziś, po Mszy Świętej o godzinie <span style="text-decoration: underline;">9:00</span>, na zakończenie roku kościelnego wystawienie Najświętszego Sakramentu, Litania do Najświętszego Serca Pana Jezusa i **akt poświęcenia Jezusowi Chrystusowi Królowi Wszechświata.**
  * W piątek – <span style="text-decoration: underline;">30 listopada</span> –  wypada liturgiczna **Uroczystość Św. Andrzeja** **Apostoła** – głównego patrona Archidiecezji Warmińskiej.
  * W następną &#8211; I niedzielę miesiąca &#8211; adoracja Najświętszego Sakramentu.
  * Zmiana tajemnic różańcowych po Mszy Świętej o godzinie <span style="text-decoration: underline;">9:00</span>.
  * Od następnej niedzieli rozpoczyna się **Adwent** – okres przygotowania do Świąt Narodzenia Pańskiego.
  * **Rekolekcje** w naszej parafii tradycyjnie już rozpoczną się od II Niedzieli Adwentu, a więc za dwa tygodnie i będą trwały do wtorku włącznie.
  * Dzieci zachęcam do podjęcia **postanowień adwentowych** i wypisania ich na papierowych serduszkach. Przyniesiemy je w następną niedzielę i złożymy w czasie Mszy Świętej o godzinie <span style="text-decoration: underline;">11:00</span> przed ołtarzem.
  * Dorosłych zachęcam do nabywania już dziś po Mszy Świętej **siatek** **charytatywnych**, które wypełnimy w domu artykułami spożywczymi oraz chemicznymi i przyniesiemy je z powrotem do kościoła lub na plebanię do 12 grudnia. Podzielimy się nimi przede wszystkim z osobami starszymi, samotnymi, chorymi. Zachęcam też, aby zgłaszać takie zapotrzebowanie bezpośrednio przez osoby zainteresowane, może też sami widzimy w sąsiedztwie takie osoby.
  * **Opłatki** na stół wigilijny będą roznoszone tradycyjnie do wszystkich mieszkań w parafii. Można też nabyć je osobiście w kancelarii. Ofiary składane przy tej okazji będą przeznaczone na ogrzewanie kościoła.
  * W minionym tygodniu odszedł do wieczności nasz parafianin z ulicy Świerkowej ś.p. Sławomir Jędruszewski, lat 53. Wieczny odpoczynek racz zmarłemu dać Panie. Pogrzeb jutro o godzinie 13:00.
  * Do dzisiejszego numeru &#8222;Gościa Niedzielnego&#8221; jest dołączony kalendarz na Nowy Rok.
  * We wtorek **nabożeństwo gietrzwałdzkie**.