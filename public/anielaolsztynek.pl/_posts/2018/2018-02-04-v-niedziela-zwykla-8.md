---
id: 2336
title: V Niedziela zwykła
date: 2018-02-04T00:00:30+00:00
author: admin
layout: post
guid: http://anielaolsztynek.pl/?p=2336
permalink: /2018/02/v-niedziela-zwykla-8/
categories:
  - Bez kategorii
---
> **Mk 1, 29-39**
> 
> **Jesteśmy potrzebni**
> 
> &#8222;Przynosili do Niego wszystkich chorych&#8221; (Mk 1, 32). Pomóc chorym znaleźć Jezusa &#8211; to bez wątpienia zadanie, jakie stoi przed nami. Dołożyć starań, by osoba chora lub starsza mogła wziąć udział w niedzielnej Mszy Świętej, wyspowiadać się. Może tęskni za Jezusem, bo już tak dawno nie była w swoim kościele, a nie ma śmiałości poprosić, by ktoś ją zawiózł? Nie jesteśmy w stanie przywrócić nikomu zdrowia &#8211; to może tylko Bóg. Możemy jednak mieć udział w uzdrawiającym działaniu Chrystusa, pomagając spotkać się z Nim osobom chorym lub starszym, jakie znamy.
> 
> <span style="color: #666699;">Jezu Chryste, tak wiele osób potrzebuje życzliwego wsparcia i pomocy. Otwórz moje oczy na potrzeby bliźnich i zapal w moim sercu pragnienie służenia Tobie w chorych, cierpiących i starszych.</span>
> 
> &nbsp;

  * W związku z **zakończeniem kolędy**, która była czasem bardzo miłych i serdecznych spotkań w Waszych domach rodzinnych, pragnę wyrazić głęboką i z serca płynącą wdzięczność wobec wszystkich parafian, których odwiedziłem, za każdy gest życzliwości, gościnności i otwartości oraz za wszystkie ofiary.
  * Jutro wypada liturgiczne **wspomnienie Św. Agaty**, patronki od pożarów i innych niebezpieczeństw, ku czci której święci się chleb, który zabierzemy do swoich domów.
  * W następną <span style="text-decoration: underline;">niedzielę – 11 lutego</span>, w liturgiczne wspomnienie Najświętszej Marii Panny z Lourdes, wypada **Światowy Dzień Chorego**, ustanowiony przez Św. Jana Pawła II – papieża. W tym dniu będzie udzielany **Sakrament Chorych** po Mszy Świętej <span style="text-decoration: underline;">o godzinie 09:00 i 17:00</span>. Do Sakramentu tego mogą przystąpić wszystkie osoby starsze i te, które noszą znamię poważnej i trwałej choroby i są w stanie łaski uświęcającej.
  * Wszystkim dzieciom, młodzieży, nauczycielom rozpoczynającym II semestr nauki życzę Bożego błogosławieństwa i wytrwałości w nauce.
  * **Zmiana tajemnic różańcowych** dziś po Mszy Świętej <span style="text-decoration: underline;">o godzinie 9:00</span>.