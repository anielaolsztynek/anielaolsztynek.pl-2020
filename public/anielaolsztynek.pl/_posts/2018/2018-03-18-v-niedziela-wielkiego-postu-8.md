---
id: 2356
title: V Niedziela Wielkiego Postu
date: 2018-03-18T00:00:02+00:00
author: admin
layout: post
guid: http://anielaolsztynek.pl/?p=2356
permalink: /2018/03/v-niedziela-wielkiego-postu-8/
categories:
  - Bez kategorii
---
> **J 12, 20-33**
> 
> **Obumieranie**
> 
> Jacques Fesch miał 27 lat, kiedy wykonano na nim wyrok śmierci. Biorąc udział w napadzie na bank, podczas strzelaniny zabił policjanta i zranił jednego z przechodniów. Francuski sąd wymierzył mu najsurowszą karę. W więziennej celi Fesch przeżył głębokie nawrócenie. O swoim odkrywaniu Chrystusa i wierze opowiedział w dzienniku, który zaczął pisać na dwa miesiące przed śmiercią. Dedykował go swojej siedmioletniej córce Weronice. Kiedy związano mu ręce i wyprowadzono z celi, by wykonać wyrok, poprosił o krucyfiks. Długo całował swego Pana i wśród wielkiego wzruszenia wszystkich świadków poszedł w milczeniu na szafot. Ofiarował życie za nawrócenie swojego ojca, za wszystkich, których kochał oraz za ofiary przestępstwa. Został stracony w dzień wspomnienia Św. Teresy z Lisieux.
> 
> <span style="color: #666699;">Panie, tak bardzo nas kochasz, że ofiarowałeś własne życie dla zbawienia świata. Nie ma nikogo, o kim byś zapomniał, bo za każdego, nawet największego grzesznika, przelałeś na krzyżu swoją krew. Panie, dziękuję Ci za tę wielką miłość do mnie.</span>
> 
> &nbsp;

  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
  * **Rekolekcje w parafii Najświętszego Serca Pana Jezusa** rozpoczynają się dzisiaj i będą trwały do środy włącznie według stałego porządku.
  * Jutro wypada liturgiczna **Uroczystość ku czci Św. Józefa** &#8211; Oblubieńca Najświętszej Marii Panny.
  * Serdecznie zapraszam na ostatnią w tym roku **Drogę Krzyżową** którą będziemy przeżywali idąc ulicami naszej parafii. <span style="text-decoration: underline;">W piątek</span> zapraszam na Mszę Świętą o godzinie <span style="text-decoration: underline;">17:00</span>. Po Mszy Świętej, czyli o godzinie <span style="text-decoration: underline;">17:30</span>, przy kościele rozpocznie się Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie bardzo niesprzyjającej aury czy też zimna, nabożeństwo odbędzie się w kościele. Tę Drogę Krzyżową będziemy przeżywali w intencji rodzin z naszej parafii.
  * Już za tydzień **Niedziela Palmowa** – Niedziela Męki Pańskiej. Podczas wszystkich Mszy Świętych będzie poświęcenie palm.
  * Tradycyjnie zachęcam wszystkie dzieci do udziału w **konkursie na największą i** **najpiękniejszą palmę wykonaną własnoręcznie**. Z palmami przygotowanymi na konkurs zapraszam na Mszę Świętą o godzinie <span style="text-decoration: underline;">11:00</span>.
  * **Kwiaty do Grobu Pańskiego** wzorem lat ubiegłych będą zakupione. Ofiary na kwiaty można składać indywidualnie bądź po Mszy Świętej przy wyjściu z kościoła dziś i za tydzień.
  * **Przypominam, że wzorem lat ubiegłych procesja rezurekcyjna odbędzie się bezpośrednio po liturgii w Wigilię Paschalną, a więc w sobotę. Liturgia rozpocznie się o godz. 20:00.**
  * **Wydawanie żywności** rodzinom objętym pomocą jutro od godziny <span style="text-decoration: underline;">18:00</span>.