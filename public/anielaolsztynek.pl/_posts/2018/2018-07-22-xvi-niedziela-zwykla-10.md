---
id: 2424
title: XVI Niedziela zwykła
date: 2018-07-22T18:00:15+00:00
author: admin
layout: post
guid: http://anielaolsztynek.pl/?p=2424
permalink: /2018/07/xvi-niedziela-zwykla-10/
categories:
  - Bez kategorii
---
> **Mk 6, 30-34**
> 
> **Razem z Jezusem**
> 
> Jedną z form spotkania ze słowem Bożym jest wyobrażenie sobie sytuacji opisywanych na kartach Pisma Świętego i postawienie siebie samego wewnątrz opowieści. Święty Ignacy Loyola, który proponował praktykowanie tej formy medytacji, zachęcał, by uruchomić w niej wszystkie swoje zmysły. Oto ja jestem jednym z uczniów, którzy wracają do Jezusa po całym dniu pracy. Widzę pełen ciekawości wzrok Jezusa, zainteresowanie tym, jak było. Doświadczam współczucia, które mi okazuje. Słyszę, jak zachęca, by pójść odpocząć, nabrać tchu. Wsiadam z Mistrzem i pozostałymi apostołami do łodzi, odpływamy. Ale wciąż ludzie Go szukają. Nie udaje się przed nimi ukryć. Widzę, że pomimo zmęczenia Jezus nie chce się schować, lecz skoro tylko przybijamy do brzegu, zaczyna nauczać. Podpatruję, z jakim zainteresowaniem ludzie Go słuchają. I ja siadam na kamieniu, by rozważać Jego słowa.
> 
> <span style="color: #666699;">&#8222;Boże, mój Panie, proszę Cię, aby wszystkie moje zamiary, decyzje i czyny były skierowane w sposób czysty do służby i chwały Twego Boskiego Majestatu&#8221; (Św. Ignacy Loyola).</span>
> 
> &nbsp;

  * W następną niedzielę z okazji święta **Świętego Krzysztofa** – patrona podróżnych i kierowców po Mszach Świętych będzie **poświęcenie pojazdów**. Przy tej okazji będą zbierane dobrowolne ofiary na misje, na zakup środków transportu.
  * Również w następną niedzielę ofiary zbierane na tacę będą przeznaczone na **konserwację Katedry Archidiecezji Warmińskiej we Fromborku**, Matki wszystkich kościołów naszej Archidiecezji.
  * W piątek, w <span style="text-decoration: underline;">27 dniu miesiąca</span>, odmówimy po Mszy Świętej modlitwę do Pani Gietrzwałdzkiej w ramach Nowenny przygotowującej do 150 rocznicy Objawień Matki Bożej.
  * Bóg zapłać za ofiary składane dziś na tacę na potrzeby Wyższego Seminarium Duchownego „Hosianum” w Olsztynie.