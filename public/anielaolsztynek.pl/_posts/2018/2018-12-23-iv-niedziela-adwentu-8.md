---
id: 2502
title: IV Niedziela Adwentu
date: 2018-12-23T00:00:08+00:00
author: admin
layout: post
guid: http://anielaolsztynek.pl/?p=2502
permalink: /2018/12/iv-niedziela-adwentu-8/
categories:
  - Bez kategorii
---
> **Łk 1, 39-45**
> 
> **Błogosławiona wdzięczność**
> 
> Elżbieta napełniona Duchem Świętym błogosławi Maryję i Jej Syna, którego nosi pod sercem. Jej okrzyk jest modlitwą dziękczynienia wobec Boga. Tak właśnie powinniśmy się modlić. Zwykle przychodzimy do Boga z naszymi problemami, prosząc, by wspomógł nas swoją łaską. Nie ma w tym nic złego, a i sam Jezus, jak o tym czytamy na kartach Ewangelii, nie odwracał się od proszących Go ludzi. Jednak żona Zachariasza uczy nas czegoś niezwykle ważnego: zanim o coś poprosisz, podziękuj Bogu. Wdzięczność zawsze otwiera oczy. Błogosławiąc Boga, który w tak niezwykły sposób działa w życiu Maryi, Elżbieta sama zostaje obdarowana bezmiarem łaski, spełnia się jej wielkie marzenie. Dziękując na modlitwie za innych, zaczynamy dostrzegać, jak bardzo przez te osoby obdarzy nas Bóg.
> 
> <span style="color: #666699;">Panie Jezu, dziękuję Ci dzisiaj za moich najbliższych. Za wszystkich ludzi, których postawiłeś na drodze mojego życia. </span>
> 
> &nbsp;

  * Już we wtorek **Święta Bożego Narodzenia**. Naszym polskim zwyczajem poprzedzi je **Wieczerza Wigilijna**, którą będziemy przeżywali jutro wieczorem w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego &#8211; opis narodzenia Jezusa, modlitwa, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
  * Jutro Msza Święta roratnia <span style="text-decoration: underline;">o godzinie 8:00</span>.
  * Msza Święta – **Pasterka** – tradycyjnie <span style="text-decoration: underline;">o godzinie 24:00</span>. Przed Pasterką o godzinie <span style="text-decoration: underline;">23:30</span> **koncert kolęd** **i pastorałek** w wykonaniu naszego parafialnego chóru.
  * W czasie Pasterki będziemy obchodzili **11 rocznicę wejścia do kościoła** i poświęcenia go przez Arcybiskupa Edmunda Piszcza.
  * **W pierwszym dniu Świąt** Msze Święte jak w każdą niedzielę. **W drugim dniu** **Świąt** nie będzie Mszy Świętej o godzinie 17:00.
  * Okazja do Spowiedzi Św. jeszcze dziś po Mszy Świętej, gdyby była taka potrzeba.
  * Dziękuję za wszelką pomoc w dniach przedświątecznych, Nadleśnictwu Jagiełek za przywiezienie choinki, za gwiazdki wykonane na choinki. Część była wykonana w ubiegłym, a część w tym roku.
  * **Bóg zapłać za wszystkie ofiary grudniowe**, składane przy okazji roznoszenia opłatków na rzecz kościoła i ogrzewania. Bóg zapłać wszystkim osobom zbierającym ofiary przez cały rok. Msza Święta w intencji ofiarodawców w dniu <span style="text-decoration: underline;">27 grudnia o godzinie 17:00</span>. Szczególnie dziękuję rodzinie, która w tym czasie złożyła ofiarę w wysokości 2 000 zł.
  * W naszym kościele przybyły dwa nowe lichtarze przed ołtarzem z nowymi świecami. Wartość tego wynosi 3 900 złotych. Przypomnę, że jeden lichtarz ufundowali rodzice dzieci pierwszokomunijnych, drugi lichtarz wraz ze świecami ufundowały dwie parafianki. Świece wykonano na zamówienie, są ręcznie malowane. Bóg zapłać fundatorom.
  * Są jeszcze do nabycia **świece Caritas**.
  * W następną niedzielę będziemy obchodzili **Święto Świętej Rodziny**.
  * Dzisiejszy &#8222;Gość Niedzielny&#8221; &#8211; podwójny numer po 8 zł, dołączony do niego jest  duży obrazek z propozycją modlitwy przy wigilijnym stole.
  * **Wizyty duszpasterskie – kolęda** – **w tym tygodniu według następującego porządku:**
  * Sudwa 28, 29, 30, 32,  33 – czwartek od godziny 13:00.
  * Sudwa (od pola) – piątek, godzina 9:00.
  * Karczma Świętojańska, Świętajny, Sudwa Kolonia i ulica Parkowa 2 – sobota od godziny 9:00.