---
id: 2367
title: Niedziela Miłosierdzia
date: 2018-04-08T00:00:46+00:00
author: admin
layout: post
guid: http://anielaolsztynek.pl/?p=2367
permalink: /2018/04/niedziela-milosierdzia/
categories:
  - Bez kategorii
---
> **J 20, 19-31**
> 
> **Dotknąć i uwierzyć**
> 
> Współczesna ludzkość jest jak niewierny Tomasz, którego nie było z apostołami, kiedy przyszedł do nich Zmartwychwstały Chrystus. Dziś na nowo musimy dotknąć ran Chrystusa, aby uwierzyć. Włożyć rękę do Jego przebitego boku, by się nawrócić. Jak to zrobić? Gdzie Go szukać? Nie martwmy się tym. Jezus sam nas znajdzie, tak jak znalazł swoich uczniów. Wybierze najlepszy czas i odpowiednie miejsce. Głodnych nakarmić, chorych nawiedzać, podróżnych w dom przyjąć, nieumiejętnych pouczać, strapionych pocieszać&#8230; &#8211; każdy uczynek miłosierdzia jest spotkaniem ze Zmartwychwstałym. Szansą, by dotknąć Jego ran i uwierzyć.
> 
> <span style="color: #666699;">Panie Jezu, szczęśliwa jest dusza zanurzająca się w zdroju Twojego miłosierdzia. Ty nieustannie rozlewasz je na wszystkich, którzy Tobie ufają. Dozwól mi przytulić się do miłosiernego serca Twego i napełnij mnie pokojem.</span>
> 
> &nbsp;

  * Dzisiejszą **Niedzielą Miłosierdzia** rozpoczyna się **74 Tydzień Miłosierdzia**.
  * Dzisiejsza niedziela to także patronalne **Święto Caritas**. Ofiary zbierane dziś na tacę są przeznaczone na funkcjonowanie Caritas Archidiecezji Warmińskiej. Przy tej okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych.
  * Dziękuję za ofiary złożone w ramach **jałmużny wielkopostnej** o łącznej kwocie <span style="text-decoration: underline;">470 złotych</span>. Tymi ofiarami wsparliśmy osoby najbardziej potrzebujące pomocy, zwłaszcza chore. Część tych ofiar odsyłam do kurii, też na ten cel.
  * Jutro obchodzimy liturgiczną **Uroczystość Przemienienia Pańskiego**, przeniesioną z 25 marca z uwagi na Wielki Tydzień.
  * W następną niedzielę w czasie Mszy Świętej <span style="text-decoration: underline;">o godzinie 11:00</span> wystąpi **„Swojska** **Nutka”** z Klubu Seniora z repertuarem pieśni wielkanocnych.
  * Również w następną niedzielę po Mszy Świętej <span style="text-decoration: underline;">o godzinie 11:00</span> **spotkanie z** **rodzicam**i dzieci, które przygotowują się do I Komunii Świętej.
  * **Zmiana tajemnic różańcowych** w następną niedzielę po Mszy Świętej o <span style="text-decoration: underline;">godzinie 9:00</span>.
  * Bóg zapłać za ofiary złożone w marcu na rzecz inwestycji parafialnych i wszystkim osobom zbierającym te ofiary. Msza Święta w intencji ofiarodawców w środę o <span style="text-decoration: underline;">godzinie 8:00</span>. W ostatnim czasie zdjęto eternit z kaplicy, dach został odeskowany i pokryty papą. Została też zamówiona blachodachówka.
  * W minionym tygodniu odeszła do wieczności nasza najstarsza parafianka, ś.p. Leokadia Pawlewicz, lat 100. Wieczny odpoczynek racz zmarłej dać Panie.
  * **Katolicka Szkoła Podstawowa** im. Św. Jana Pawła II w Olsztynku przy ulicy Pionierów ogłasza **rekrutacj**ę. Informacje na ten temat są umieszczone w gablocie.