---
title: Niedziela Świętej Rodziny
date: 2020-12-27
---

> **Łk 2, 22-40**
>
> **Dar rodziny**
>
> Bóg zechciał być dzieckiem, mieć rodzinę, wzrastać w niej, rozwijać się, dojrzewać do pełni człowieczeństwa. Około trzydziestu lat spędził Jezus w swoim domu rodzinnym. Trzy lata nauczał, w ciągu trzech lat nas zbawił. Te proporcje pokazują, że nasza codzienność jest dla Boga bardzo ważna. To w codzienności obdarzamy się miłością i przebaczamy sobie nawzajem. To w codzienności słuchamy Boga. Są też chwile szczególne, trudne. Dla Maryi był to moment zwiastowania, dla Świętej Rodziny - proroctwo Symeona. Niech Święta Rodzina z Nazaretu będzie dla nas ciagłą inspiracją w czynieniu naszej codzienności coraz piekniejszą i bardziej świętą.
>
> <span style="color: #666699;">Jezu, który wzrastałeś w rodzinie ludzkiej, powierzam Ci moją rodzinę i rodziny całego świata. </span>
>
> &nbsp;

- Jutro i we wtorek Mszy Świętej w naszym kościele nie będzie.
- W czwartek **ostatni dzień starego roku**. Po Mszy Świętej o godzinie <u>17:00</u> będzie wystawienie Najświętszego Sakramentu połączone z nabożeństwem dziękczynno-przebłagalnym i Te Deum.
- W piątek **Nowy Rok**. Msze Święte w tym dniu o godzinie <u>11:00</u> i <u>17:00</u>.
- Ponieważ **I piątek** wypada w Nowy Rok, chorych odwiedzę w sobotę przed południem.
- W następną, **I niedzielę miesiąca**, wystawienie i adoracja Najświętszego Sakramentu, a wspólny różaniec połączony ze zmianą tajemnic różańcowych będzie o godzinie <u>8:30</u>.
