---
title: III Niedziela zwykła
date: 2020-01-26
---

> **Mt 4, 12-23**
>
> **Wszystko w służbie ewangelizacji**
>
> Uwięzienie Jana Chrzciciela było dla Jezusa znakiem rozpoczęcia Jego misji głoszenia Ewangelii bliskości Boga. Jezus nie działał sam. Do dzieła ewangelizacji zaprosił uczniów, tworząc z nimi wspólnotę życia. Co takiego miał w sobie Syn Boży, że apostołowie potrafili natychmiast pozostawić własne sprawy i bliskich, aby związać swoją przyszłość z Nim? Dziś Jezus spotyka każdego z nas uwikłanego w życiowe zmagania i codzienność. Prosi, abyśmy w świadczeniu o Nim wykorzystywali całe nasze dotychczasowe doświadczenie. On z prostych rybaków nie uczynił rabinów, nauczycieli Prawa, lecz rybaków ludzi. Jakie moje doświadczenia pomogą mi być świadkiem Jezusa?
>
> <span style="color: #666699;">Jezu, oto ja, zanurzony w trud codzienności. Ufam Twoim obietnicom. To Ty czynisz mnie Twoim apostołem. </span>
>
> &nbsp;


- W następną niedzielę - 2 lutego - obchodzimy **Święto Ofiarowania Pańskiego**. W tym dniu czcimy Chrystusa Pana Światłość Świata (symbolizują to świece) i Jego Matkę jako Matkę Bożą Gromniczną. Tradycyjnie w czasie Mszy Świętej będzie poświęcenie świec zwanych gromnicami, które przynosimy ze sobą. Można będzie też nabyć je przed Mszą Świętą w zakrystii.
- Nasępna - I Niedziela miesiąca to także **Niedziela Adoracji Najświętszego Sakramentu**.
- Zmiana tajemnic różańcowych także w następną niedzielę. Będzie ona połączona ze wspólnym różańcem o godzinie <u>8:30</u>.
- **Porządek wizyt kolędowych w tym tygodniu**:
  1. Ul. Lipowa (domy jednorodzinne) i Akacjowa 23 – poniedziałek, godz. <u>15:00</u>.
  2. Ul. Lipowa 26,28,30 i Akacjowa 6B – wtorek, godz.<u>14:30</u>.
  3. Ul. Akacjowa 6, 6A i 10-26 (numery parzyste) – środa, godz. <u>14:30</u>.
  4. Ul. Akacjowa 1-19 (numery nieparzyste) i 4B – czwartek, godz. <u>15:00</u>.
  5. Ul. Świerkowa i Akacjowa 4A – piątek, godz. <u>10:00</u>, c.d. godz.<u>15:00</u>.
  6. Ul. Wilcza 10, 10A, Akacjowa 4 i Sudwa 40  – sobota, godz. <u>09:00</u>.
- Msze Święte w tym tygodniu: jutro Mszy Świętej nie będzie, w sobotę o godzinie <u>17:00</u>, w pozostałe dni o godzinie <u>8:00</u>.
Wydawanie żywności rodzinom objetym pomocą w sobotę w godzinach <u>9:00-10:30</u>.
