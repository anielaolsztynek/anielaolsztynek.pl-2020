---
title: Niedziela Trójcy Przenajświętszej
date: 2020-06-07
---

> **J 3, 16-18**
>
> **Największa tajemnica wiary**
>
> Dziś świętujemy największą tajemnicę naszej wiary: Bóg jest jeden w Trzech Osobach. Bóg tak umiłował świat, że zechciał nam objawić tajemnicę swojego wewnętrznego życia. Syn ukazał nam Ojca i razem posyłają do nas Ducha Świętego. Niech towarzyszą nam dziś słowa, które ułyszymy w czasie liturgii eucharystycznej: "Panie, Ojcze Święty, wszechmogący, wieczny Boże. Ty z Jednorodzonym Synem Twoim i Duchem Świętym jednym jesteś Bogiem, jednym jesteś Panem; nie przez jedność osoby, lecz przez to, że Trójca ma jedną naturę. W cokolwiek bowiem dzięki Twemu objawieniu wierzymy o Twojej chwale, to samo bez żadnej różnicy myślimy o Twoim Synu i o Duchu Świętym. Tak, iż wyznajac prawdziwe i wiekuiste Bóstwo, wielbimy odrębność Osób, jedność w istocie i równość w majestacie".
>
> <span style="color: #666699;">Dziś całym sercem wołam z radością: Chwała Ojcu i Synowi, i Duchowi Świętemu! </span>
>
> &nbsp;

- Przypominam **rozporządzenia dotyczące zgromadzeń religijnych**:
  - W kościołach i innych obiektach kultu religijnego: uczestnicy mają obowiązek zakrywania ust i nosa; nie obowiązuje żaden limit osób.
  - Podczas zgromadzeń poza kościołami i innymi obiektami kultu religijnego: uczestnicy mają obowiązek zachowania odległości między sobą nie mniejszej niż 2 metry lub muszą mieć maseczki; nie obowiazuje limit 150 osób.
- W związku z tym najnowszym komunikatem procesja w **Boże Ciało** odbędzie się w sposób tradycyjny, bez limitu osób. Poza tym przypominam, że w Boże Ciało nie będzie Mszy Świętej w Skansenie. Msze Święte w tym dniu będą w naszym kościele jak w każdą niedzielę. Po Mszy Świętej o godzinie <u>11:00</u> idąc w procesji z Najświętszym Sakramentem, udamy się do czterech ołtarzy, które proszę wykonać w uzgodnionych miejscach:
  - <u>I</u> ołtarz na skrzyżowaniu ulicy Akacjowej i Świerkowej,
  - <u>II</u> ołtarz przy rozwidleniu ulicy Sportowej,
  - <u>III</u> ołtarz przy skrzyżowaniu ulic Porzeczkowej, Agrestowej i Wiśniowej,
  - <u>IV</u> ołtarz na parkingu przy ulicy Wrzosowej.

  Przy ostatnim ołtarzu zaśpiewamy dziękczynne Te Deum i tam zakończymy procesję. Brzózki będą dowiezione do wszystkich ołtarzy w środę (za co z góry dziękuję). Zapraszam do udziału w procesji służbę liturgiczną, strażaków, panów do niesienia chorągwi, panie z Kółek Różańcowych, na miarę możliwości. Nie mamy w tym roku dzieci pierwszokomunijnych, ale zapraszam wszystkie chętne dziewczynki, w tym też dziewczynki przygotowujące się w tym roku do I Komunii Świetej do sypania kwiatów w czasie procesji eucharystycznej. Jeżeli nie ma alb, może być inny strój, w miarę możliwości biały. Mamy proszę o pomoc w przygotowaniu koszyków i kwiatów (trasa 2x dluższa, niż co roku). Wszystkie chętne dzieci zapraszam też do niesienia poduszek z symbolami religijnymi.

- We wtorek Msza Święta z nabożeństwem czerwcowym o godzinie <u>8:00</u>.
- Do 8 czerwca można przynosić do parafii zużyty i zepsuty sprzęt elektryczny i elektroniczny, sprzęt agd i składać go przy bocznych drzwiach kaplicy. Zostanie on odebrany, podobnie jak w latach ubiegłych, przez firmę, która wspiera dzieła misyjne. Odbiór będzie <u>8 czerwca</u> o godzinie <u>15:00</u>. Wielki sprzęt, jak telewizory czy lodówki najlepiej przywieźć w następny poniedziałek przed południem.


- **DEKRET KSIĘDZA ARCYBISKUPA METROPOLITY WARMIŃSKIEGO W SPRAWIE DYSPENSY OD OBOWIĄZKU UDZIAŁU W NIEDZIELNYCH MSZACH ŚWIĘTYCH**

Uwzględniając aktualne zarządzenia władz państwowych i sanitarnych oraz zalecenia Konferencji Episkopatu Polski związane ze stanem epidemii w naszym kraju, mając na uwadze to, iż sytuacja epidemiczna na tyle uległa korzystnej zmianie, iż możliwe się stało dalsze zmniejszenie obostrzeń i ograniczeń społecznych, m.in. zniesienie limitu uczestników zgromadzeń religijnych w kościołach, z dniem 30 maja 2020 r. odwołuję udzieloną w dniu 20 kwietnia 2020 r. dyspensę od obowiązku uczestnictwa w niedzielnych Mszach Świętych dla dzieci i młodzieży szkolnej oraz dorosłych, którzy sprawują nad nimi bezpośrednią opiekę.
Jednocześnie, do odwołania, utrzymuję w mocy, zgodnie z kan. 87 § 1, kan. 1245 i kan. 1248 § 2 KPK, dyspensę dla następujących wiernych:
  - a. osoby w podeszłym wieku;
  - b. osoby z objawami infekcji (np. kaszel, katar, podwyższona temperatura, itp.);
  - c. osoby, które czują obawę przed zarażeniem;

z zachowaniem III przykazania Dekalogu: „Pamiętaj, aby dzień święty święcić”.
Przypominam jednocześnie o przestrzeganiu aktualnych wskazań władz sanitarnych.
W tym trudnym czasie epidemii zapewniam wszystkich Duchownych i Wiernych o mojej modlitwie i wdzięczności za odważne pokonywanie sytuacji utrudniających życie duszpasterskie i parafialne.

Abp Józef Górzyński
METROPOLITA WARMIŃSKIOlsztyn, dnia 29 maja 2020 r.

Olsztyn, dnia 29 maja 2020 r.
