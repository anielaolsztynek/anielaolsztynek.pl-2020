---
title: Ofiarowanie Pańskie
date: 2020-02-02
---

> **Łk 2, 22-40**
>
> **Oto życie całkowicie oddane w darze**
>
> Jezus - pierwszy całkowicie oddany Ojcu i konsekrowany, poświęcony dla misji. Tak maleńki, a już rozpoznany przez Symeona i Annę w swojej najgłębszej tożsamości. Oto życie Boga-Człowieka ofiarowane w darze, życie, które wnosi pokój, błogosławieństwo, radość, nadzieję. Maryja i Józef, przynosząc Dzieciątko Jezus do świątyni, przynoszą Bogu także swoje życie i życie Świętej Rodziny, które wpisuje się w misję Syna Bożego. Jezus w tajemnicy swojego ofiarowania w świątyni uczy nas, że za każdym razem, gdy coś z siebie szczerze ofiarujemy innym, mogą oni dostrzec w nas coś z piękna i tajemnicy Boga samego.
>
> <span style="color: #666699;">Ofiaruję Ci dziś, Jezu, wszystkie osoby konsekrowane. Dziękuję, że przypominają mi o wartości życia ofiarowanego dla innych. </span>
>
> &nbsp;


- Dziś pierwsza niedziela miesiąca - **niedziela adoracji Najświętszego Sakramentu**.
- Również dziś obchodzimy **Święto Ofiarowania Pańskiego**. W tym dniu czcimy Chrystusa Pana Światłość Świata (symbolizują to świece) i Jego Matkę jako Matkę Bożą Gromniczną. Tradycyjnie w czasie Mszy Świętej będzie poświęcenie świec zwanych gromnicami, które przynosimy ze sobą.
- Jutro wypada **liturgiczne wspomnienie Św. Błażeja** – patrona od chorób gardła. Ku jego czci będzie poświęcenie świec oraz specjalne błogosławieństwo dla wszystkich chętnych (dla każdego indywidualnie).
- W środę wypada **liturgiczne wspomnienie Św. Agaty**, patronki od pożarów i innych niebezpieczeństw; ku jej czci święci się chleb, który zabierzemy do swoich domów.
- W tym tygodniu wypada **I czwartek i I piątek lutego**. W piątek przed południem odwiedziny chorych, po południu okazja do Spowiedzi Świętej przed Mszą Świętą.
- W Olsztynie organizowany jest **III Tydzień Małżeństwa** w dniach 7-15.02. Informacja na ten temat w gablocie.
- **Porządek wizyt kolędowych w tym tygodniu** - zakończenie kolędy:
  1. Ul. Wilcza i ul. Olsztyńska – poniedziałek, godz. <u>14:00</u>.
- W związku z zakończeniem kolędy, która była czasem bardzo miłych i serdecznych spotkań w Waszych domach rodzinnych, pragnę wyrazić głęboką i szczerą wdzięczność wobec wszystkich parafian, których odwiedziłem, za każdy gest życzliwości, gościnności i otwartości oraz za wszystkie ofiary.
- Msze Święte w tym tygodniu: we wtorek Mszy Świętej nie będzie, w pozostałe dni o godzinie <u>17:00</u>.
- Wszystkim dzieciom, młodzieży, nauczycielom rozpoczynającym II semestr nauki życzę Bożego błogosławieństwa i wytrwałości w nauce.
- W minionym tygodniu odszedł do wieczności nasz parafianin śp. Tadeusz Mróz z Wilkowa, lat 78. Pogrzeb we wtorek o godzinie <u>11:00</u>. Wieczny odpoczynek racz zmarłemu dać, Panie.
