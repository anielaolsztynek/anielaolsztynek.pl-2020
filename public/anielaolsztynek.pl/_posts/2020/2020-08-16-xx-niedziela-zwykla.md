---
title: XX Niedziela zwykła
date: 2020-08-16
---

> **Mt 15, 21-28**
>
> **Współczucie czy obojętność?**
>
> Jezus wchodzi na ziemię częściowo pogańską, nie dziwi więc, że to Kananejka przychodzi prosić Go o łaskę uwolnienia córki z mocy demona. Jej pokora i wiara zadziwiają nie tylko nas, ale i samego Jezusa. A z drugiej strony zdumiewa oschłość uczniów, którzy nie wstawiają się za nią u Mistrza, lecz proszą, aby ją odprawił. Sami też nie chcą tego uczynić. Prosząca kobieta, do tego poganka, ciąży im, przeszkadza, wstydzą się jej. Jezus jednak pomimo swojej stanowczości, wysłuchuje jej, rozmawia i zachwycony jej wiarą uzdrawia córkę. Do kogo jestem dziś bardziej podobny: do kobiety ufnie błagającej i niezrażającej się milczeniem Jezusa, czy do obojętnych i nieuważnych uczniów, którzy ją odtrącają?
>
> <span style="color: #666699;">Nie pozwól, Panie, bym odtrącał innych czy gardził nimi dlatego, że mi ciążą, czy przeszkadzają. Otwórz moje serce! </span>
>
> &nbsp;

- Jutro po Mszy Świętej o godzinie <u>17:00</u> **spotkanie z rodzicami przed uroczystością I Komunii Świętej**, która odbędzie się <u>13.09.20</u> o godzinie <u>11:00</u>.
- W następną niedzielę o godz. <u>11:00</u> będzie odprawiona Msza Święta w intencji pszczelarzy w ramach obchodów **Regionalnego Dnia Pszczelarza** w Olsztynku. W czasie tej Mszy Świętej będzie poświęcenie figury Świętego Ambrożego - biskupa - patrona pszczelarzy.
- W wtorek i czwartek Msza Święta będzie o godzinie <u>8:00</u>.
