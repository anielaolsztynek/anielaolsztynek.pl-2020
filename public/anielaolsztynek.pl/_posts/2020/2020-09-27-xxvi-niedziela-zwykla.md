---
title: XXVI Niedziela zwykła
date: 2020-09-27
---

> **Mt 21, 28-32**
>
> **Żyć świadomie**
>
> Najtrudniej spotkać Boga tym, którzy uważają, że "są w porządku". Nie czują potrzeby nawrócenia ani spotkania Boga jako Zbawiciela. Tak było w przypadku faryzeuszy i starszych ludu, tak też bywa w naszym przypadku. Celnicy i nierządnice wyprzedzają nas w drodze do Boga, bo mają świadomość grzechu, wierzą w miłość Zbawiciela i pragną przemiany życia. Prośmy dziś o łaskę opamiętania i spojrzenia na siebie i własne życie oczami miłosiernego Zbawiciela. Do jakiej wolności zaprasza mnie Jezus? Jakiej przemiany pragnie dokonać w moim życiu, abym już nie tyle powtarzał: "Tak, Ojcze", ale też to spełniał?
>
> <span style="color: #666699;">Jezu, każdego ranka zapraszasz mnie do bliskości z Tobą: "Dziecko, idź i pracuj dzisiaj w winnicy". Dziękuję za ten dar! </span>
>
> &nbsp;

- We czwartek rozpoczyna się październik, **miesiąc wspólnej modlitwy różańcowej**. Serdecznie zapraszam do tej modlitwy przez cały miesiąc, codziennie o godzinie <u>16:30</u>, w niedziele o godzinie <u>8:30</u>.
- W tym tygodniu wypada **I czwartek, I piątek i I sobota** października. W piątek przed południem odwiedziny chorych. Po południu okazja do Spowiedzi Św. od godziny <u>16:00</u>.
- Następna pierwsza niedziela miesiąca to także **niedziela Adoracji Najświętszego Sakramentu** w czasie Mszy Świętych o godzinie <u>9:00</u> i <u>11:00</u>.
- W następną niedzielę proszę, aby dzieci, w tym dzieci przygotowujące się w tym roku szkolnym do I Komunii Świętej, przyniosły do poświęcenia różańce na godzinę <u>11:00</u>.
- Także w następną niedzielę po Mszach Świętych będą zbierane dobrowolne ofiary do puszek na potrzeby Caritas Archidiecezji Warmińskiej.
- **Osoby, które chcą w tym roku korzystać z pomocy żywnościowej**, proszone są o dostarczenie skierowania z MOPS-u.
- W sobotę Msze Święte ślubne o godzinie <u>14:45</u> i <u>16:00</u>.
- Bóg zapłać za ofiary złożone we wrześniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców dziś o godzinie <u>17:00</u>.
