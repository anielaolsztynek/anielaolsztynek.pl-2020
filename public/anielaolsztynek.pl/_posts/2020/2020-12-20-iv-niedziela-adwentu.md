---
title: IV Niedziela Adwentu
date: 2020-12-20
---

> **Łk 1, 26-38**
>
> **Wolni, aby współpracować z Bogiem**
>
> Bóg szanuje wolność człowieka. Dlatego w zwiastowaniu ustami anioła Gabriela objawia Maryi swoją wolę, ale pyta jednocześnie, czy chce ją przyjąć. Bóg nie narzuca, lecz prosi. Maryja jako istota wolna mogła powiedzieć Bogu "nie", podobnie jak w ogrodzie Eden postąpiła Ewa, słuchając zwodniczych zapewnień węża. Ewa też była wtedy bez grzechu, pełna łaski i w komunii z Bogiem. To, co Ewa zniszczyła przez swoją pychę, nieufność i nieposłuszeństwo, Maryja na nowo odbudowała przez swoją wolność, pokorę, ufność i posłuszeństwo Bogu. Stając się służebnicą Pana, stała się wolna wobec wszystkich innych autorytetów ludzkich.
>
> <span style="color: #666699;">Jezu, pragnę się coraz bardziej upodabniać do Maryi w zaufaniu i wybieraniu woli Boga w moim życiu. </span>
>
> &nbsp;

- Dziękuję **Księdzu Włodzimierzowi Osicy**, pallotynowi, za przybycie do naszej parafii i za słowo Boże wygłoszone wczoraj i dzisiaj.
- Już w piątek **Święta Bożego Narodzenia**. Naszym polskim zwyczajem poprzedzi je Wieczerza Wigilijna, którą będziemy przeżywali w czwartek wieczorem w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje (czytanie Pisma Świętego – opis narodzenia Jezusa, modlitwa, dzielenie się opłatkiem, śpiewanie kolęd). Te tradycje świadczą o bogactwie i tożsamości naszej kultury narodowej, o przywiązaniu do zwyczajów naszych ojców, o naszej wierze.
- **Msze Święte roratnie o Najświętszej Marii Pannie** w tym tygodniu w środę o godzinie <u>17:00</u> i w czwartek, w dniu wigilijnym o godzinie <u>8:00</u>.
- W tym roku będą dwie **Pasterki**: o  godzinie <u>22:00</u> i <u>24:00</u>.
- W pierwszym dniu Świąt Msze Święte jak w każdą niedzielę. W drugim dniu Świąt nie będzie Mszy Świętej o godzinie 17:00.
- W następną niedzielę wypada **Święto Świętej Rodziny**.
- Są jeszcze do nabycia w zakrystii **świece Caritas** na stół wigilijny w cenie 5 złotych.
- Przypominam, że w tym roku wizyta duszpasterska - **kolęda** - odbędzie się u tych rodzin, które wcześniej zgłoszą się i wyrażą chęć spotkania. Można zgłaszać się jeszcze do Nowego Roku. Na spotkania kolędowe będę umawiał się telefonicznie.
- **Bóg zapłać za wszystkie ofiary grudniowe**, składane przy okazji roznoszenia opłatków, które będą przeznaczone na ogrzewanie kościoła. Bóg zapłać wszystkim osobom zaangażowanym w dystrybucję opłatków i zbiórkę ofiar w tym roku i przez wszystkie minione lata. Bez tego zaangażowania nie udałoby się nam dokonać aż tylu inwestycji. Tym wiekszą mam wdzięczność wobec tych osób, prosząc Boga, aby wszystkim błogosławił. Zgodnie z zapowiedzią kończymy zbiórkę ofiar na inwestycje w tej formie.
- Diękuję też wszystkim, którzy w trudnym czasie pandemii wspierają parafię ofiarami składanymi na tacę, a także wpłatami na konto parafialne. Bóg zapłać.
- W minionym tygodniu odeszło do wieczności pięcioro naszych parafian - ś.p. Janusz Lisiecki, lat 74, ś.p. Adam Żurawek, lat 31, ś.p. Zdzisław Kuchmacz, lat 67 oraz dwie osoby z DPS. Wieczny odpoczynek racz zmnarłym dać, Panie.
