---
title: XXVII Niedziela zwykła
date: 2020-10-04
---

> **Mt 21, 33-43**
>
> **Żyć owocnie**
>
> Warto zauważyć, ile serca i troski wkłada gospodarz w założenie winnicy i ochronę jej przed niebezpieczeństwem. Także wobec nas, którzy jesteśmy winnicą Pana, Bóg czyni nieskończenie wiele gestów miłości, zaczynając od daru naszego życia. Życie nie jest naszą własnością. Jest nam dane w "dzierżawę", na jakiś czas. Jaka jest moja postawa? Czy przyjmuję ten najwspanialszy dar Ojca - życie - i pielęgnuję je, aby wydawało dobre owoce? Czy też chcę je sobie zawłaszczyć, krzywdząc innych przez mój egoizm?
>
> <span style="color: #666699;">Jezu, Ty oddałeś życie, abym mógł żyć w pełni i być owocującą winnicą Ojca. Dziękuję Ci! </span>
>
> &nbsp;

- Dziś pierwsza niedziela miesiąca – **niedziela adoracji Najświętszego Sakramentu**.
- Także dzisiaj, jak co roku w pierwszą niedzielę października, po Mszy Świętej będą zbierane ofiary do puszek na potrzeby Caritas Archidiecezji Warmińskiej.
- Natomiast w następną niedzielę – w Dniu Papieskim – po Mszach Świętych w ramach **Dzieła Nowego Tysiąclecia** będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
- Zachęcam do **wspólnej modlitwy różańcowej** codziennie o godzinie <u>16:30</u>, w niedziele o godzinie <u>8:30</u>. Młodzież i kandydatów do bierzmowania z klas VIII zapraszam we wtorek, dzieci zapraszam w środę, też na godzinę <u>16:30</u>.
- W środę - 7 października - wypada liturgiczne **wspomnienie Matki Bożej Różańcowej**. Jest to **Święto Patronalne Kółek Różańcowych**. Zapraszam na wspólny różaniec i Mszę Świętą w intencji wszystkich członków Kółek Różańcowych.
- W następną niedzielę będziemy gościli w naszej parafii Księdza Cezarego Opalacha, pracownika naukowego Wydziału Teologii Uniwersytetu Warmińsko-Mazurskiego, który wygłosi słowo na temat małżeństwa. Wysłuchamy też świadectwa rodziny ze wspólnoty Kościoła Domowego.
- Dziś **poświęcenia różańców** dla dzieci przygotowujących się w tym roku szkolnym do I Komunii Świętej.
