---
title: XXIV Niedziela zwykła
date: 2020-09-13
---

> **Mt 18, 21-35**
>
> **Zawsze gotowi do przebaczenia**
>
> Nowe serce, które Bóg chce nam dać, to serce gotowe do przebaczenia na wzór Jezusa. Ilekroć skruszeni prosimy o miłosierdzie, Bóg przebacza nam i daje kolejną szansę. Dlaczego więc tak często nie umiemy, czy nie  chcemy przebaczać? Ten, kto krzywdzi innych, wcześniej sam został skrzywdzony; ten, kto rani innych, wcześniej sam został zraniony. Oczywiście to nie usprawiedliwia wyboru zła czy grzechu, lecz wskazuje na przyczynę. Zemsta tylko poszerza krąg nienawiści i przemocy, natomiast przebaczenie z serca zatrzymuje przemoc. Przebaczenie daje szansę na przemianę.
>
> <span style="color: #666699;">Tylko Ty, Jezu, możesz tak poszerzyć moje serce, by z 7 przeszło do 77, czyli ciągłego przebaczania razem z Tobą. </span>
>
> &nbsp;

- Dziś w naszej parafii **Uroczystość I Komunii Świętej**, do której przystąpiło dwanaścioro dzieci (w tym dziesięcioro z naszej parafii). Otaczamy je naszą modlitwą i jednocześnie życzymy im, by były wierne Ewangelii Chrystusowej, czerpały radość i siły z Eucharystii i kochały Jezusa słowem i czynem przez całe swe życie.
- Bóg zapłać rodzicom dzieci przystępujących w tym roku pierwszy raz do Komunii Świętej za dar ołtarza – dar dla parafii. Jest to lawabo - naczynie do obmywania palców przez kapłana rozdzielajacego Komunię Świętą.
- Dziś odbywają się uroczystości odpustowe w **143 rocznicę Objawień Najświętszej Marii Panny w Gietrzwałdzie** oraz **54 Dożynki Archidiecezjalne**.
- Jutro - 14 września - wypada **Święto Podwyższenia Krzyża Świętego**.
- Tradycyjnie w niedziele po Mszach Świętych **będą rozdawane dzieciom obrazki nawiązujące do Ewangelii**. Dzieci przygotowujące się w tym roku szkolnym do I Komunii Świętej zbierają obrazki obowiązkowo, tak samo dzieci z drugich klas. I Komunia Święta w przyszłym roku tradycyjnie w drugą niedzielę maja. Dziś po Mszy Świętej będą rozdawane dzieciom książeczki, do których będą wklejane obrazki.
- W następną niedzielę po Mszy Świętej o godzinie <u>11:00</u> **spotkanie z rodzicami dzieci przygotowujących się w tym roku szkolnym do I Komunii Świętej**.
- We czwartek Msza Święta o godzinie <u>8:00</u>.
