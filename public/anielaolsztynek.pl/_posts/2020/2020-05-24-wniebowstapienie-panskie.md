---
title: Wniebowstąpienie Pańskie
date: 2020-05-24
---

> **Mt 28, 16-20**
>
> **Miłość to obecność i bliskość**
>
> Jezus po czterdziestu dniach od zmartwychwstania wstępuje do nieba, powraca do Ojca. Przekazuje dzieło ewangelizacji dwunastu apostołom. Dzieli się z nimi duchową władzą. Posyła ich na cały świat. I patrząc na dzieje Kościoła, możemy być zadziwieni, jak bardzo się rozprzestrzenia. Dziś chrześcijaństwo jest na całym świecie, a zaczęło się od grupki Dwunastu wspieranych mocą Ducha Świętego i obecnością Jezusa. Jezus jest z nami także dziś, jest "przez wszystkie dni aż do skończenia świata", wspiera nasze świadectwo. Zawsze możemy na niego liczyć, bo miłość to obecność, to trwanie blisko.
>
> <span style="color: #666699;">Dziękuję Ci, Jezu, że tak bardzo mnie kochasz i zechciałeś pozostać tak blisko w Słowie i Eucharystii, abym nigdy nie czuł się sam, nieważny, opuszczony. Naucz mnie prowadzić innych ku Twojej obecności. </span>
>
> &nbsp;

- **Bierzmowanie** w naszej parafii odbędzie się w najbliższą środę, <u>27 maja</u> o godzinie <u>16:30</u> i <u>18:00</u>. Udzieli go Ksiądz Biskup Janusz Ostrowski.
- W środę Msza Święta połączona z nabożeństwem majowym o godzinie <u>8:00</u>.
- Jutro próba dla młodzieży przed bierzmowaniem w dwóch grupach, o godzinie <u>16:00</u> i <u>18:00</u>.
- **Spowiedź** dla kandydatów do bierzmowania, świadków, rodziców we wtorek o godzinie <u>16:00</u>.
- Z okazji **Dnia Matki**, który wypada pojutrze, wszystkim Mamom składam najpiękniejsze życzenia: Bożego błogosławieństwa i zdrowia, wiele radości z przeżywania macierzyństwa oraz wiele miłości i wdzięczności od dzieci.
- W następną niedzielę wypada uroczystość **Zesłania Ducha Świętego**. Przed tą uroczystością codziennie odmawiamy Nowennę do Ducha Świetego, połączoną z nabożeństwem czerwcowym.
- Jest do nabycia nowy numer **Gościa Niedzielnego**.
