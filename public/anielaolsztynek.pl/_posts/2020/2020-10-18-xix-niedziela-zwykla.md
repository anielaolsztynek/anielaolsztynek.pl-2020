---
title: XXIX Niedziela zwykła
date: 2020-10-18
---

> **Mt 22, 15-21**
>
> **Wolność słowa i wolność w słowie**
>
> Jezus jest mistrzem komunikacji międzyosobowej. Z jednej strony nie daje się wciągnąć w manipulacje faryzeuszy. Nie idzie za tanimi pochlebstwami, nie chce też zjednywać sobie rozmówców. A z drugiej strony nie ubliża im, nie upokarza. Raczej zaprasza do głębszej refleksji nad sobą i czystością intencji w działaniu: "Obłudnicy! Dlaczego Mnie wystawiacie na próbę?". Nie daje odpowiedzi, którą chcieli na Nim podstępnie wymusić, lecz prowokuje ich samych do odpowiedzi.
>
> <span style="color: #666699;">Jezu, przychodząc do Ciebie, nie chcę niczego wymuszać ani o nic podstępnie z Tobą walczyć. Pragnę w prostocie razem z Tobą przyjmować wolę Ojca. </span>
>
> &nbsp;

- Dziś wypada liturgiczne Święto **Świętego Łukasza Ewangelisty** – patrona służby zdrowia. Wszystkim pracownikom tej profesji życzę Bożego błogosławieństwa i Bożego Ducha w posługiwaniu ludziom chorym.
- Bóg zapłać za ofiary składane dziś na tacę z przeznaczeniem na misje.
- W czwartek - 22 października - wypada liturgiczne wspomnienie **Świętego Jana Pawła II, papieża**.
- Zachęcam i zapraszam do **wspólnej modlitwy różańcowej** przez cały październik codziennie o godzinie <u>16:30</u>, w niedziele o godzinie <u>8:30</u>. Młodzież zapraszam we wtorek, dzieci w środę.
- Kartki na wypominki i Mszę Św. zbiorową, odprawianą przez cały listopad, są wyłożone na półce z prasą.
- Ksiądz Arcybiskup przypomina, że zgodnie z dekretem z dnia 29 maja bieżącego roku, w Archidiecezji Warmińskiej **obowiązuje nadal dyspensa od niedzielnego i świątecznego uczestnictwa we Mszy Świętej, dla następujących wiernych:**
  - a. osoby w podeszłym wieku,
  - b. osoby z objawami infekcji,
  - c. osoby, które czują obawę przed zarażeniem,

z zachowaniem III przykazania Dekalogu: „Pamiętaj, aby dzień święty święcić”.
Jednocześnie Arcybiskup zachęca, czyniąc to też osobiście, do udziału we Mszy Świętej w dni powszednie, a także do udziału we Mszy Świętej w niedziele, poprzez transmisje radiowe lub telewizyjne.
- W naszym kościele w czasie Mszy Świętej może być 80 osób.



