---
title: XV Niedziela zwykła
date: 2020-07-12
---

> **Mt 13, 1-23**
>
> **Żyć słowem Boga w codzienności**
>
> Potrzeba wiele troski i uważności, aby Słowo wypowiedziane przez Boga mogło wydać owoce w naszym życiu. Aby żyć Słowem w codzienności, potrzebujemy go słuchać, medytować nad nim, modlić się nim i kontemplować je. Każdy z tych etapów modlitwy słowem Bożym ma swoje przeszkody. Podczas słuchania szatan na podobieństwo ptaków wydziobujacych ziarno będzie wyrywał z naszego serca Słowo, które Chrystus w nas zasiewa. W czasie medytacji będzie nas odstraszał pustynią, zniechęceniem i oschłością, aby przypalić w ogniu zawiści kiełkujące w nas Słowo. Gdy zechcemy modlić się Słowem, będzie zagłuszał nasze serce zmartwieniami, rozproszeniem i tysiącem spraw do zrobienia. Jeśli jednak nie ulegniemy żadnej z tych trzech pokus, doświadczymy Bożej obecności, która łagodnie otuli nas w czasie kontemplacji. I wyda błogosławione owoce dobra.
>
> <span style="color: #666699;">Jezu, pragnę żyć Twoim słowem, słuchając, medytując, modląc się i kontemplując. </span>
>
> &nbsp;

- Przypominam, że w każdą środę odmawiamy **Nowennę do Matki Bożej Nieustającej Pomocy**, a w piątek **Koronkę do Miłosierdzia Bożego**.
- We wtorek Mszy Świętej nie będzie.
- Jest do nabycia nowy numer **"Gościa Niedzielnego"**.
