---
title: XVI Niedziela zwykła
date: 2020-07-19
---

> **Mt 13, 24-43**
>
> **Pielęgnuj dobro**
>
> Bóg jest dobry i daje tylko dobro. Jezus mówi nam dziś, że u fundamentów każdej działalności Boga jest dobro. Zło przychodzi później i nie pochodzi od Niego. Często i my, podobnie jak słudzy gospodarza, pytamy: "Boże, dlaczego chwast? Kto to uczynił? Co teraz?" Zło nami wstrząsa, Jezus nie chce, abyśmy kontemplowali zło, koncentrowali się na nim. Pan pragnie, abyśmy pielęgnowali dobro, sami stając się ziarnem dobra dla innych.
>
> <span style="color: #666699;">Panie, tylko Ty możesz wyrwać z mojego serca chwast grzechu. Nie pozwól, proszę, aby niszczył on dobro, które we mnie zasiewasz. </span>
>
> &nbsp;

- We wtorek  - 21 lipca - wypada **24 rocznica poświęcenia kaplicy, krzyża i placu pod budowę kościoła**.
- W następną niedzielę z okazji **święta Świętego Krzysztofa** – patrona podróżnych i kierowców, po Mszach Świętych będzie poświęcenie pojazdów. Przy tej okazji będą zbierane dobrowolne ofiary na misje, na zakup środków transportu.
- W poniedziałek i piątek Msza Święta o godzinie <u>8:00</u>.
- W sobotę Msza Święta ślubna o godzinie <u>17:00</u>.
