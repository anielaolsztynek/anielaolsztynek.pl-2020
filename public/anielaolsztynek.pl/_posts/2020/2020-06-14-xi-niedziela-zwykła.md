---
title: XI Niedziela zwykła
date: 2020-06-14
---

> **Mt 9, 36-10,8**
>
> **Troska Dobrego Pasterza**
>
> Jezus widzi nie tylko to, co zewnętrzne. On czyta w głębi ludzkich serc. Jest poruszony kondycją człowieka udręczonego życiem i porzuconego, czyli samotnego, zagubionego, niczyjego. On jako Dobry Pasterz pragnie otoczyć go swoją troskliwą miłością i mądrością. Pierwszym krokiem jest prośba o modlitwę w intencjach tych, którzy razem z Nim będą troszczyć się o ludzi zagubionych. Drugim - posłanie apostołów, a dziś innych powołanych. Jezus obdarza ich swoją bliskością i udziela im ze swojej władzy, ponieważ misję pełnią w Jego imieniu. Cechą powołanych ma być bezinteresowność. Wszystko darmo otrzymali od Boga, wszystko darmo mają dawać braciom.
>
> <span style="color: #666699;">Panie, i ja dziś proszę: Poślij robotników na swoje żniwo. Daj powołanym odwagę podjęcia tego daru i wierności otrzymanej łasce. </span>
>
> &nbsp;

- Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość **Bożego Ciała** oraz za wykonanie czterech ołtarzy. Serdecznie dziękuję parafianom i gościom za  czynny udział w tej pięknej procesji. Osobiście jestem bardzo zadowolony z przebiegu procesji pierwszy raz tą trasą, prowadzącą na osiedle przy ulicy Leśnej, tym bardziej, że z tygodnia na tydzień, z dnia na dzień, wersja przebiegu Bożego Ciała i procesji się zmieniała. Jestem przekonany, że Opatrzność Boża czuwa nad wszystkim, a tegoroczna procesja będzie też inspiracją na przyszłość.
- W najbliższy piątek wypada uroczystość **Najświętszego Serca Pana Jezusa**. Jest to dzień odpustu w sąsiedniej parafii.
- We wtorek i środę Msze Święte o godzinie <u>8:00</u>.
