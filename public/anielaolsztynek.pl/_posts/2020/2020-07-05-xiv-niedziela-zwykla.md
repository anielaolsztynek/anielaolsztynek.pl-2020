---
title: XIV Niedziela zwykła
date: 2020-07-05
---

> **Mt 11, 25-30**
>
> **Wszystko jest darem**
>
> Wielu ludzi żyje z nie do końca uświadomionym lękiem w sercu: "A jeśli Bóg mi to zabierze?". To ci, którzy noszą w sobie obraz zazdrosnego Boga, który odbiera nam rzeczy czy osoby, na których nam najbardziej w życiu zależy. Jest to oczywiście fałszywy obraz Boga. Prostuje to sam Jezus, dzieląc się z nami swoim doswiadczeniem, które jest źródłem Jego radości: "Mój Ojciec przekazał Mi wszystko!". To radosny okrzyk Syna obdarowanego przez Ojca. Miłość nie zabiera nigdy. Ona może tylko dawać, ofiarowywać i przyjmować. Może także zapraszać do pozostawienia czegoś, co szkodzi lub przeszkadza w rozwoju. Jest to jednak zaproszenie, a nie przymus. Przeżywając życie jako dar od Boga, staje się ono nawet pośród trudów i zmagań o wiele łatwiejsze i lżejsze.
>
> <span style="color: #666699;">Jezu, pomóż mi, bym szedł przez życie z Tobą i przeżywał je jako dar od Boga. </span>
>
> &nbsp;

- 1 lipca minęła **24 rocznica powstania naszej parafii**.
- Natomiast we wtorek - <u>7 lipca</u> - wypada **24 rocznica pierwszej Mszy Świętej odprawionej w kaplicy**.
- **XXXVII Warmińska Pielgrzymka Piesza na Jasną Górę wyrusza w dniu 31 lipca z Gietrzwałdu**. Zapisy do <u>20 lipca</u>. Plakat w gablocie.
- Jest do nabycia nowy numer **"Gościa Niedzielnego"**.
