---
title: XXXII Niedziela zwykła
date: 2020-11-08
---

> **Mt 25, 1-13**
>
> **Ku czemu podążam?**
>
> Życie człowieka jest wciąż skierowane ku czemuś, ku komuś. Dążymy od tego, kim jesteśmy, ku temu, kim mamy się stać. Od życia ziemskiego ku miłości Boga - Oblubieńca. Lampa to symbol mojego życia, prostego i kruchego jak glina. Oliwa to miłość Ducha Świętego, bez niej nie zapłonę. Życiowa mądrość i roztropność to napełnianie mojego życia, wnętrza, mojej lampy - oliwą Ducha, Jego miłością. Głupota to coraz większe oddalanie się od miłości Oblubieńca w ciemność. Oddalanie się do tego stopnia, że może On powiedzieć: "Zapewniam cię, że cię nie znam". Panien rozsądnych i głupich jest tyle samo. Mądrości i głupoty jest we mnie po równo. Ode mnie zależy, ku czemu zwrócę moje serce, za czym podążę.
>
> <span style="color: #666699;">Jezu, pragnę, aby moje życie przez konkretne czyny miłości było oczekiwaniem na Ciebie i ciągłą gotowością spotkania Ciebie, Oblubieńca. </span>
>
> &nbsp;

- Dziś wypada **XII Dzień Solidarności z Kościołem Prześladowanym – z Kościołem w Potrzebie**. Po Mszy Świętej przy wyjściu z kościoła można złożyć dobrowolną ofiarę jako pomoc Kościołowi w Potrzebie.
- W środę – <u>11 listopada</u> – wypada **102 rocznica Odzyskania Niepodległości Polski**.
- W tym dniu wypada też **20 rocznica poświęcenia naszego dzwonu i plebanii**.
- Msze Święte w tym tygodniu do soboty włącznie odwołane.
- Msze Święte za zmarłych Ksiądz Proboszcz będzie odprawiał indywidualnie.
- Od wczoraj w naszym kościele mogą przebywać 22 osoby w czasie Mszy Świętej.
- W minionym tygodniu odeszła do wieczności nasza parafianka śp. Matylda Panasiuk - lat 81. Wieczny odpoczynek racz zmarłej dać, Panie.

