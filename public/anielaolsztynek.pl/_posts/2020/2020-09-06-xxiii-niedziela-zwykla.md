---
title: XXIII Niedziela zwykła
date: 2020-09-06
---

> **Mt 18, 15-20**
>
> **Pozyskać brata**
>
> Upomnienie braterskie to wielka sztuka życia. Możemy upominać z agresją, bo coś się nam nie podoba, drażni nas, czegoś w drugim nie akceptujemy. Wtedy jednak łatwo kogoś poniżyć, oskarżyć, skrzywdzić. Nigdy nie mamy wglądu w serce i intencje drugiego człowieka. Dlatego tak ważne jest, aby przed spotkaniem z bliźnim spotkać na modlitwie Jezusa i zapytać Go o światło i rozwiązanie, a potem wsłuchać sie we własne serce i zapytać siebie, jakiego dobra pragnę dla tej osoby. Upomnienie płynące z miłości, ze szczerej troski o dobro drugiego otwiera serce i umożliwia przemianę. Jest zaproszeniem do rozwoju.
>
> <span style="color: #666699;">Jezu, daj mi odwagę upominania z miłością, a jednocześnie przyjmowania upomnień od innych. Niech to wypływa z mojej troski. </span>
>
> &nbsp;

- Dziś w naszej parafii **Odpust ku czci Błogosławionej Anieli Salawy**, naszej patronki.
- Liturgiczna **Uroczystość Narodzenia Najświętszej Marii Panny – Matki Bożej Gietrzwałdzkiej** – wypada we wtorek, 8 września.
- Główne **Uroczystości 143 rocznicy Objawień Najświętszej Marii Panny Gietrzwałdzkiej oraz 54 Dożynki Archidiecezjalne** w następną niedzielę – 13 września o godzinie <u>11:00</u>.
- Pielgrzymka piesza z Olsztynka do Gietrzwałdu idzie w sobotę – 12 września. Wyjście spod kościoła p.w. Najświętszego Serca Pana Jezusa o godzinie <u>9:00</u>.
- **Uroczystość I Komunii Świętej** w naszej parafii odbędzie się w następną niedzielę <u>13.09.20</u> o godzinie <u>11:00</u>. W związku z tym zwracam się z prośbą do wszystkich, którzy nie są gośćmi dzieci pierwszokomunijnych, aby przyszli na Mszę Świętą w tym dniu o godzinie <u>9:00</u> lub <u>17:00</u>.
- Spowiedź Św. dla dzieci pierwszokomunijnych, ich rodziców i rodzin będzie w sobotę, 12 września o godzinie <u>10:00</u>.
- **Próby dla dzieci przed uroczystością I Komunii Świętej** w tym tygodniu w poniedziałek, wtorek i środę o godzinie <u>17:45</u>.
- W związku z nowym rokiem szkolnym, który rozpoczął się w minionym tygodniu, wszystkim dzieciom, młodzieży, nauczycielom, wychowawcom i katechetom życzę błogosławieństwa Bożego, wytrwałości w nauce i nauczaniu oraz zdrowia.
- Zgodnie z zapowiedzią dziś poświęcenie tornistrów i przyborów szkolnych należących do pierwszoklasistów.
- Mobilne Centrum Badań organizuje badanie pod kątem: miażdżycy tętnic, osteoporozy oraz zakwaszeniea organizmu. W ambulansie będzie możliwość nabycia testu kasetkowego na obecność przeciwciał oraz wykrywające infekcję koronawirusa. Badanie odbędzie się w Ambulansie w piątek, 11 wrzesnia 2020 o godzinie 11:00 na parkingu przy kościele. Szczegóły na plakatach i ulotkach przy wyjściu z koscioła.
- W piątek Msza Święta ślubna o godzinie <u>16:00</u>, w sobotę o godzinie <u>15:15</u> i <u>16:30</u>.
