---
title: XVIII Niedziela zwykła
date: 2020-08-02
---

> **Mt 14, 13-21**
>
> **Zatroskany Bóg**
>
> Jezus troszczy się o całego człowieka. Wzrusza Go do głębi głód duchowy tłumu, który Go szuka, i zaczyna nauczać. Ale porusza Go także głód fizyczny i nie pozwala ludziom odejść głodnymi. Jezus przyjmuje to niewiele, co człowiek może Mu ofiarować. Pięć chlebów i dwie ryby na ponad pięć tysięcy ludzi jest naprawdę niczym! Dla Jezusa jednak już sam gest dzielenia się z innymi jest wystarczający, a hojne serce uczniów jest podstawą cudu rozmnożenia chleba.
>
> <span style="color: #666699;">Jezu, wierzę, że Ty wciąż troszczysz się o mój rozwój duchowy i potrzeby materialne. Niech doświadczenie Twojej Opatrzności będzie dla  mnie motywem otwartości serca na potrzeby braci. </span>
>
> &nbsp;

- Dziś I niedziela miesiąca - **niedziela adoracji Najświętszego Sakramentu**.
- W czwartek – <u>6 sierpnia</u> – wypada liturgiczne **Święto Przemienienia Pańskiego**. W tym dniu Msza Święta połączona ze ślubem o godzinie <u>16:00</u>.
- W najbliższy piątek wypada I piątek miesiąca - odwiedziny chorych przed południem. Msza Święta w tym dniu połączona ze ślubem o godzinie <u>15:00</u>.
- Przypominam o obowiązku noszenia maseczek wewnątrz kościoła. Jest to wymóg sanitarny, ale również wyraz naszej chrześcijańskiej postawy i troski o drugiego człowieka.
