---
title: XXXIII Niedziela zwykła
date: 2020-11-15
---

> **Mt 25, 14-30**
>
> **Wierność w małych rzeczach**
>
> "Każdemu dał według jego zdolności". Życie jest darem Boga. Kiedy przyjmujemy je, czyli samych siebie z Jego rąk, możemy sami stawać się Jego darem dla świata. Nikt z nas nie dostał za dużo, aby stać się przytłoczony niemożliwością realizacji własnych darów. Nikt z nas nie dostał też za mało, aby zazdrościć innym i narzekać. Ważne jest, abyśmy te Boże dary przeżywali jako możliwość, a nie jako naszą własność. Wierność w rzeczach małych otwiera nas na realizację większych dzieł, a jednocześnie na przyjęcie jeszcze większej łaski i obdarowania. Niewiara w możliwość rozwijania Bożych darów zamyka nas w sobie, unieszczęśliwia, czyni ludźmi dostrzegającymi jedynie negatywne aspekty i nadmierne wymagania. Jeśli Bóg Ci coś dał, to znaczy, że jesteś w stanie to przyjąć, unieść i zrealizować.
>
> <span style="color: #666699;">Jezu, dziękuję Ci, że obdarzając mnie, uczysz mnie także wierności, odpowiedzialności i radości. </span>
>
> &nbsp;

- W następną niedzielę zakończenie roku kościelnego (liturgicznego) - **Uroczystością Chrystusa Króla Wszechświata**. Po Mszy Świętej o godzinie <u>9:00</u> będzie wystawienie Najświętszego Sakramentu, Litania do Najświętszego Serca Pana Jezusa i akt poświęcenia rodzaju ludzkiego Jezusowi Chrystusowi Królowi Wszechświata.
- W następną niedzielę ofiary zbierane na tacę będą przeznaczone na potrzeby **Wyższego Seminarium Duchownego "Hosianum" w Olsztynie**.
- W tym tygodniu Msze Święte w naszym kościele będą w poniedziałek, piątek i sobotę o godzinie <u>17:00</u>.
- Podobnie jak w poprzednim tygodniu, Msze Święte za zmarłych Ksiądz Proboszcz będzie odprawiał indywidualnie.
- W minionym tygodniu odszedł do wieczności nasz parafianin śp. Józef Mierzejewski - lat 88. Wieczny odpoczynek racz zmarłemu dać, Panie.
