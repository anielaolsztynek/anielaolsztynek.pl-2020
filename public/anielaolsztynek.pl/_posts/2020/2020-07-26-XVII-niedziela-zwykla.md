---
title: XVII Niedziela zwykła
date: 2020-07-26
---

> **Mt 13, 44-52**
>
> **Wzajemne poszukiwanie**
>
> Dzisiejsza przypowieść Jezusa przywołuje na myśl "Pieśń nad pieśniami", w której oblubieniec i oblubienica szukają się wzajemnie i z radością odnajdują. Bóg jest jak skarb, ukryty w mojej duszy, osobie, życiu. Aby Go zdobyć, potrzebuję wybrać Go ponad wszystko inne. Także i ja jestem dla Boga jak drogocenna perła. On znalazł mnie i wydobył z głębiny grzechu, płacąc za mnie wszystkim, co miał, samym sobą, oddając za mnie życie na krzyżu. Być uczniem Jezusa, to także wybierać między dobrem a złem. To wciąż uczyć się wszystkiego na nowo od Jezusa.
>
> <span style="color: #666699;">Jezu, Ty szukasz mnie jako swojej drogocennej perły. Ja szukam Ciebie jako skarbu mojego życia. </span>
>
> &nbsp;

- Zgodnie z zapowiedzią z okazji **święta Świętego Krzysztofa** – patrona podróżnych i kierowców - dziś po Mszy Świętej będzie poświęcenie pojazdów. Przy tej okazji będą zbierane dobrowolne ofiary na misje w ramach Miva Polska, na zakup środków transportu.
- W czwartek – 30 lipca – wyrusza z Gietrzwałdu Piesza Pielgrzymka na Jasną Górę, grupa około 50 osób.
- Następna – I niedziela miesiąca to **niedziela adoracji Najświętszego Sakramentu**.
- Zmiana tajemnic różańcowych w następną niedzielę o godzinie <u>8:30</u>.
- We wtorek i piątek Msza Święta o godzinie <u>8:00</u>.
