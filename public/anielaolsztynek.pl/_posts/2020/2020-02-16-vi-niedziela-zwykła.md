---
title: VI Niedziela zwykła
date: 2020-02-16
---

> **Mt 5, 17-37**
>
> **Miłość istotą Prawa Bożego**
>
> Oprócz dziesięciu przykazań otrzymanych od Boga Izraelici mieli sześćset trzynaście innych wymyślonych przez siebie. Jezus nie mnoży przepisów, nie nakłada ciężarów, lecz zachęca do odkrycia istoty Prawa, którą jest miłość. Nie zabijaj, nie cudzołóż, nie przysięgaj fałszywie. Wobec tych zaleceń Ojca Jezus wskazuje, że oprócz zewnętrznych czynników są wewnętrzne motywacje serca. Inni ich nie widzą, ale Bóg tak. Pogardzając innymi, pożądając ich, odrzucając współmałżonka, mówiąc fałszywie o innych, pozwalamy, aby grzech opanował nasze serce, a wtedy od grzesznych pragnień do czynów jest tylko krok.
>
> <span style="color: #666699;">Jezu, naucz mnie, proszę, rozpoznawać głębokie motywy moich działań i być Ci wiernym nie z lęku przed karą, ale z miłości. </span>
>
> &nbsp;


- W następną niedzielę – 23 lutego o godzinie <u>15:00</u> - odbędzie się **XXII Wenta Dobroczynna Akcji Katolickiej** na rzecz Hospicjum dla Dzieci Caritas Archidiecezji Warmińskiej, w sali koncertowej Państwowej Szkoły Muzycznej w Olsztynie. W programie Nula Stankiewicz i Janusz Strobel z koncertem piosenek Agnieszki Osieckiej. Program w gablocie.
- Msze Święte w tym tygodniu: we wtorek, środę i czwartek Mszy Świętych w naszym kościele nie będzie. Jest to związane z pracami przy ołtarzach bocznych - będą one obkładane marmurem.
