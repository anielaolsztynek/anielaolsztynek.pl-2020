---
title: XXVIII Niedziela zwykła
date: 2020-10-11
---

> **Mt 22, 1-14**
>
> **Wzgardzone zaproszenie**
>
> Obecność Boga jest rzeczywistością radosną i obfitą. Jezus porównuje ją do uczty weselnej. Ojciec wszystko przygotował, lecz zaproszeni nie przyszli, gdyż byli zajęci swoimi małymi sprawami. Ojciec więc zaprosił wszystkich, których słudzy spotkali. Kiedyś na Wschodzie ubodzy uczestniczący w uroczystościach otrzymywali wierzchnią szatę jako strój weselny. Jednak i tu ktoś jej nie przyjął i został wyrzucony. A jak jest z nami? Bóg daje nam wszystko. Mimo to potrafimy wzgardzić Jego zaproszeniem i obdarowaniem w Słowie, Eucharystii, sakramentach, łaskach, obecności bliźnich. A to prowadzi nas do rozpaczy.
>
> <span style="color: #666699;">Jezu, przyjmuję dziś z wdzięcznością sztę łaski i Twoje zaproszenie na ucztę eucharystyczną. </span>
>
> &nbsp;

- Dziś gościmy w naszej parafii Księdza Cezarego Opalacha, pracownika naukowego Wydziału Teologii Uniwersytetu Warmińsko-Mazurskiego i rodzinę ze wspólnoty Kościoła Domowego. Dziękuję bardzo Księdzu Cezaremu za wygłoszone słowo na temat małżeństwa oraz rodzinie dającej świadectwo.
- Także dziś w **Dniu Papieskim**, obchodzonym w Polsce od 20 lat, po Mszach Świętych w ramach **Dzieła Nowego Tysiąclecia** będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
- W środę wypada **święto Komisji Edukacji Narodowej** – Dzień Nauczyciela. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy zawodowej oraz w życiu rodzinnym i osobistym.
- W następną niedzielę rozpoczyna się **Tydzień Misyjny**. Ofiary zbierane na tacę będą przeznaczone na misje.
- Kartki na wypominki i Mszę Św. zbiorową, odprawianą przez cały listopad, są wyłożone na półce z prasą.
- Zachęcam i zapraszam do **wspólnej modlitwy różańcowej** przez cały październik codziennie o godzinie <u>16:30</u>, w niedziele o godzinie <u>8:30</u>. Młodzież zapraszam we wtorek, dzieci w środę, klasy VII zapraszam z indeksami w czwartek na godzinę <u>16:30</u>.
- W minionym tygodniu odeszła do wieczności nasza parafianka ś.p. Wanda Hypki - lat 80, dobra parafianka, zawsze obecna na Mszy Świętej niedzielnej o godzinie 9:00 i we wszystkie święta. Termin pogrzebu jeszcze nieznany. Wieczny odpoczynek racz zmarłej dać, Panie.
- Jest do nabycia nowy numer  **"Gościa Niedzielnego"**.
