---
title: IV Niedziela Wielkiego Postu
date: 2020-03-22
---

> **J 9, 1-41**
>
> **Tajemnice Zbawiciela**
>
> W poszczególnych odsłonach niedziel Wielkiego Postu zostają nam ukazane w liturgii kolejne tajemnice zbawczej misji Jezusa. Na pustyni Pan pokazał nam, jak walczyć z kusicielem, aby pozostać wiernym tożsamości dziecka Bożego. Na górze Tabor ukazał nam piękno swojego Bóstwa rozbłyskającego w człowieczeństwie. W rozmowie z Samarytanką objawił, że to właśnie On jest oczekiwanym Mesjaszem. Dziś natomiast, przywracając wzrok niewidomemu od urodzenia, wyjaśnia nam znaczenie wiary w naszym życiu oraz sakramentu chrztu świętego. Tylko Jezus objawiając nam miłość Ojca, może otworzyć nasze zaślepione grzechem oczy i uzdrowić nasze spojrzenie na Boga, samych siebie i naszych bliźnich. Na dar wiary nie trzeba zasługiwać. Bóg pragnie go hojnie udzielać. To od  nas zależy, czy zechcemy go przyjąć, aby i w naszym życiu objawiły się wielkie dzieła Boże.
>
> <span style="color: #666699;">Jezu, dziękuję Ci za łaskę wiary. I proszę otwórz moje oczy na Twoje działanie w moim życiu. </span>
>
> &nbsp;


- **Rekolekcje wielkopostne**, które miały się rozpocząć dziś, w **IV niedzielę Wielkiego Postu**, są odwołane. Spowiedź przed świętami planuję w Wielkim Tygodniu.
- W poniedziałek i wtorek Msza Święta o godzinie <u>8:00</u>, w pozostałe dni o godzinie <u>17:00</u>.
- W środę wypada liturgiczna uroczystość **Zwiastowania Pańskiego**.
- **Rekolekcje radiowe dla dorosłych**, połączone z nabożeństwem Gorzkich Żali, na antenie Radia Plus Olsztyn od 23 do 25 marca o godzinie <u>18:10</u>:
  - "Zapraszamy przed odbiorniki Radia Plus Olsztyn na Wielkopostne Rekolekcje Radiowe od 23 do 25 marca (pon-śr) o godzinie <u>18:10</u>. Trzydniowe rozważania rekolekcyjne poprowadzi Ks. dr Dariusz Sonak. Nauk rekolekcyjnych będzie można wysłuchać na następujących częstotliwościach: 88,1 FM – Olsztyn, 94,2 FM – Bartoszyce, 96,4 FM – Kętrzyn, 101,1 FM – Mrągowo, 105,2 FM – Ostróda, 104,3 FM – Szczytno".
- **Rekolekcje dla dzieci i młodzieży** - na Facebooku i Youtube, od dziś do środy:
  - "W tym roku rekolekcje wielkopostne odbywają się pod hasłem „Skracamy Dystans 2020”. Warmińskie Duszpasterstwo Młodzieży działające w Archidiecezji Warmińskiej zaprasza dzieci i młodzież do wzięcia w nich udziału online.
Internetowe rekolekcje dla dzieci rozpoczną się w niedzielę (22.03) i potrwają trzy dni. Każdego dnia o godzinie <u>10:00</u> udostępniany będzie film na profilu duszpasterstwa na Facebooku i na kanale duszpasterstwa na YouTube.
Spotkania dla młodzieży rozpoczną się w poniedziałek (23.03). One również potrwają trzy dni. Dodatkowo, Warmińskie Duszpasterstwo Młodzieży każdego dnia rekolekcji zaprasza też młodzież na facebookowe spotkanie LIVE o godz. <u>21:00</u>.
[facebook.com/MlodziWarmii/](http://https://www.facebook.com/MlodziWarmii/)
- **Rekolekcje z dominikaninem**: TVP 3 w paśmie ogólnopolskim nadawać będzie "Rekolekcje z dominikaninem" (o. Jacek Salij". Nauki będą emitowane w dniach 25-27 marca (środa, czwartek, piątek), zaraz po transmisji Mszy Świętej z Jasnej Góry.
- **W związku z możliwością pojawienia się koronawirusa na terenie Polski**, a także naszej Archidiecezji, Ksiądz Arcybiskup zachęca do wspólnego śpiewu suplikacji "Święty Boże, Święty Mocny", błagalnej modlitwy podejmowanej przez wiernych od wieków w chwilach zagrożeń, także jako prośba o ustanie epidemii.
