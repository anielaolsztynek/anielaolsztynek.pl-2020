---
title: XXII Niedziela zwykła
date: 2020-08-30
---

> **Mt 16, 21-27**
>
> **Za Jezusem**
>
> Słysząc zapowiedź męki, Piotr chce ochronić Jezusa: "Panie, na pewno się to Tobie nie przydarzy!". Lecz tą postawą sprzeciwia się woli Ojca, wchodząc jak gdyby pomiędzy Jezusa a Ojca. Dlatego Jezus w tym momencie nazywa Piotra szatanem, to znaczy tym, który dzieli, bo nieświadomie próbuje oddzielić Jezusa od Ojca. Jezus nie tyle odrzuca Piotra, ile nakazuje mu: "Idź za Mną, z tyłu", to znaczy: "Nie uprzedzaj faktów, nie wybiegaj przede Mnie. Zaufaj Mi, pójdź za Mną". Ileż razy i ja nie pytam, co jest wolą Ojca, lecz wybiegam przed Mistrza, szukając własnych rozwiązań, na małą i ciasną miarę swojego serca.
>
> <span style="color: #666699;">Jezu, wlej w moje serce tyle ufności, abym szedł za Tobą pewien, że przy Tobie jestem na właściwym miejscu w życiu. </span>
>
> &nbsp;

- We wtorek - 1 września - wypada **81 rocznica wybuchu II wojny światowej**, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem w intencji poległych o godzinie <u>12:30</u>.
- 1 września to także w naszej Warmińskiej Archidiecezji **Święto Matki Bożej Pokoju w Stoczku Warmińskim**. Jest to dzień modlitw o pokój na świecie. Główne uroczystości odpustowe dzisiaj.
- **Odpust parafialny ku czci Błogosławionej Anieli Salawy**, patronki naszej parafii, będziemy przeżywali w następną niedzielę. Kazanie wygłosi ksiądz Stanisław Pietkiewicz, były proboszcz z parafii NSPJ w Olsztynku. Po Mszach Świętych o godzinie <u>9:00</u> i <u>11:00</u> odmówimy wspólnie Litanię ku czci Błogosławionej Anieli Salawy, a podczas Mszy Świętej o godzinie <u>11:00</u> zaśpiewamy dziękczynne Te Deum.
- W tym tygodniu wypada **I czwartek, I piątek i I sobota** września. W piątek przed południem odwiedziny chorych. Po południu okazja do Spowiedzi Św. o godzinie <u>17:00</u>. Msza Święta będzie o godzinie <u>17:15</u>. Wcześniej o godzinie <u>16:00</u> będzie Msza Święta połączona ze ślubem.
- **Zmiana tajemnic różańcowych** i wspólny różaniec w następną niedzielę o godzinie <u>8:30</u>.
- W środę - <u>26 sierpnia</u> - wypada **Uroczystość Najświętszej Marii Panny Częstochowskiej**.
- Próby dla dzieci **przed uroczystością I Komunii Świętej** (która odbędzie się <u>13.09.20</u> o godzinie <u>11:00</u>) w tym tygodniu w poniedziałek i wtorek o godzinie <u>17:45</u>.
- Kończy się czas wakacji i zasadniczo urlopów. Wyrażamy wdzięczność Bogu za czas wypoczynku. Msza Święta w intencji dzieci, młodzieży, nauczycieli, wychowawców i katechetów na rozpoczęcie roku szkolnego będzie odprawiona w następną niedzielę o godzinie <u>11:00</u>.
- W następną niedzielę też na godzinę <u>11:00</u> zapraszam szczególnie **pierwszoklasistów** ze Szkoły Podstawowej z tornistrami i przyborami szkolnymi, które na zakończenie Mszy Świętej zostana poświęcone.
- **Ogłoszenie odnośnie maseczek**: "Informujemy, że Sanepid i Policja na zlecenie Ministerstwa Zdrowia rozpoczęły kontrole w obiektach użyteczności publicznej, w tym także w kościołach. Pracownicy obu instytucji sprawdzają, czy nie są łamane zasady reżimu sanitarnego. Kontrole te są efektem wciąż roznącej liczby zakażeń koronawirusem w Polsce. W związku z tym przypominamy, że zgodnie z Rozporządzeniem Rady Ministrów w miejscach kultu religijnego nadal obowiązuje zakrywanie ust i nosa".
- Bóg zapłać za ofiary składane na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców jutro o godzinie <u>17:00</u>. Aktualnie spłacamy jeszcze dług. Ostatnio dołożyliśmy też 3 000 złotych do figury Świętego Ambrożego, którą w znacznej części ufundowali pszczelarze.
