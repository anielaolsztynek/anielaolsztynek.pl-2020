---
title: XII Niedziela zwykła
date: 2020-06-21
---

> **Mt 10, 26-33**
>
> **Nie bójcie się!**
>
> Dzisiejszej niedzieli trzykrotnie słyszymy wezwanie Jezusa: "Nie bójcie się!". Nie bójcie się, co o Was ludzie powiedzą. Nie bójcie się tych, którzy mogą Was prześladować, a nawet zabić. Nie bójcie się, bo jesteście ważni i wiele warci dla Ojca. Jedyny lęk, który powinien opanować serca uczniów i nasze, to lęk przed grzechem, przed oddzieleniem od Boga, przed największą stratą, której możemy doznać w życiu: odrzuceniem przez nas Jego miłości. Wobec tej straty wszystko inne jest relatywne. Nie bójmy się więc przyznawać do Ojca, do Jezusa, do Ewangelii, a On będzie się przyznawał do nas jako swoich dzieci.
>
> <span style="color: #666699;">Dziękuję Ci, Jezu, że się o mnie troszczysz, że jestem dla Ciebie ważny, że obchodzi Cię mój los, moje życie i każdy jego szczegół, nawet liczba włosów na mojej głowie! </span>
>
> &nbsp;

- W środę obchodzimy liturgiczną uroczystość ku czci **Świętego Jana Chrzciciela**.
- W sobotę wypada **143 rocznica rozpoczęcia objawień Matki Bożej w Gietrzwałdzie**.
- W piątek Msza Święta o godzinie <u>8:00</u>.
