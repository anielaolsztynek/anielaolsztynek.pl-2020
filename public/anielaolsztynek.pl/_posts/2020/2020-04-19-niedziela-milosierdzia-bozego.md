---
title: Niedziela Miłosierdzia Bożego
date: 2020-04-19
---

> **J 20, 19-31**
>
> **Tchnienie miłosierdzia**
>
> Jezus przychodzi mimo zamkniętych drzwi i serc. Wnosi pokój i radość w serca uczniów. Udzielając im swojego Ducha, czyni ich apostołami miłosierdzia i przebaczenia. To tchnienie Jezusa trwa do dziś. W posłudze kapłańskiej, podczas każdego rozgrzeszenia Duch Święty wylewa się na nas, lecząc rany grzechów i wypełniając nas Bożą miłością. Czy wierzę, że każda spowiedź i dla mnie staje się doświadczeniem przeżytym przez apostoła Tomasza? Wyznając Bogu grzechy, doświadczam Jego przebaczającej miłości, wiarą dotykam Jego ran. I mogę w zachwycie wyznać: "Pan mój i Bóg mój!"
>
> <span style="color: #666699;">Dziękuję Ci,Jezu, że we wspólnocie Kościoła mogę doświadczać spotkania z Tobą. </span>
>
> &nbsp;


- Dzisiejszą **Niedzielą Miłosierdzia Bożego** rozpoczyna się **76 Tydzień Miłosierdzia**.
- Dziękuję za ofiary złożone w ramach jałmużny wielkopostnej o łącznej kwocie 255 złotych. Tymi ofiarami wsparliśmy osoby najbardziej potrzebujące pomocy, zwłaszcza chore.
- Dziękuję za wszystkie ofiary składane na potrzeby parafii, czy to przelewem na konto parafialne, czy też bezpośrednio w kancelarii parafialnej. Wszystkie konieczne opłaty dzięki temu są dokonywane na bieżąco.   Dziękuję też za wszystkie wyrazy życzliwości i troski, również za dostarczone maseczki czy płyn dezynfekujący.
- Ponieważ planowany termin I Komunii Świętej jest nierealny, uroczystość ta została przeniesiona - po konsultacji z rodzicami dzieci - na dzień 13 września.
- Bierzmowanie jest również odwołane.
W minionym czasie odeszło do wieczności kilkoro naszych parafian: śp. Włodzimierz Cichmiński, lat 68, śp. Ewa Mędrzycka, lat 58, śp. Eryk Kukraszewski, lat 89, śp. Edward Siennicki, lat 69. Wieczny odpoczynek racz zmarłym dać, Panie.
- **Msze Święte** w tym tygodniu:
  - We wtorek i piątek o godzinie <u>8:00</u>.
  - W środę Mszy Świętej nie będzie.
  - W pozostałe dni tygodnia Msze Święte o godzinie <u>17:00</u>.
- Od jutra w naszym kościele w każdej Mszy Świętej może uczestniczyć 18 osób (t.j. jedna osoba na 15 m.kw.).
- To miłe, że parafianie dzwonią z pytaniem, na którą ewentualnie godzinę mogą przyjść w niedzielę, żeby wziąć udział we Mszy Świętej (biorąc pod uwagę, że uprzywilejowaną rodziną jest ta, która zamawia intencję mszalną).
- Przypominam, że jest obowiązek noszenia maseczek w przestrzeni publicznej. Ten obowiazek dotyczy także osób przebywających w kościele podczas Mszy Świętej. Z tego obowiązku w czasie Mszy Świętej zwolniony jest tylko celebrans. Msaseczki zdejmujemy tylko na czas przyjmowania Komunii Świętej, w taki sposób, aby nie dotykać zewnętrznej strony tej maseczki.
