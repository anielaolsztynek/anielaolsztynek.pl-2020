---
title: II Niedziela po Bożym Narodzeniu
date: 2021-01-03
---

> **J 1, 1-18**
>
> **Na początku...**
>
> Człowiek w swoich poszukiwaniach, zwłaszcza tych naukowych, stawia pytanie o początek ludzkości i świata. Wielu z nas interesuje się archeologią czy też genealogią.  W poszukiwaniach na temat dziejów własnej rodziny trzeba sięgnąć wstecz, głębiej, do dziadków, pradziadków, praprzodków. Człowiek wiary, sięgając do początków, tak naprawdę sięga nie tylko głębiej, ale przede wszystkim wyżej - aż do Boga. "Na początku było Słowo, a Słowo było u Boga - i Bogiem było Słowo (...). Słowo stało się ciałem i zamieszkało wśród nas". Słowa dzisiejszej Ewangelii mówią o tym, że wszelki początek jest w Bogu i że Bóg jest pośród nas. Mówią o Bożej miłości. Ja żyję i jestem. Miałem swój własny początek, bo Bóg tego chciał. Jestem Jego stworzeniem, któremu ukazuje ogrom swojej miłości.
>
> <span style="color: #666699;">Dziękuję Ci, Boże, że zechciałeś, abym zaistniał. Dziękuję za każdy dzień mojego życia. </span>
>
> &nbsp;

- Dziś pierwsza niedziela miesiąca – **niedziela adoracji Najświętszego Sakramentu**.
- W środę wypada **Uroczystość Trzech Króli** – Uroczystość Objawienia Pańskiego. W czasie każdej Mszy Świętej będzie poświęcenie kredy i wody, które zabierzemy do swoich domów. Msze Św. w tym dniu jak w każdą niedzielę. Ofiary składane w tym dniu na tacę są przeznaczone na misje.
- W następną niedzielę wypada **Święto Chrztu Pańskiego** i zakończenie okresu Bożego Narodzenia.
