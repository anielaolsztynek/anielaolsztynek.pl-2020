---
title: VI Niedziela Wielkanocna
date: 2020-05-17
---

> **J 14, 15-21**
>
> **Nowy Wspomożyciel**
>
> W wierności Jezusowi i Jego przykazaniom nie musimy liczyć jedynie na własne siły, które tak szybko nas zawodzą. Jezus wraz z Ojcem udzielają nam Ducha Wspomożyciela, aby zawsze był przy nas obecny i wspierał nas w dążeniu do świętości, która jest powołaniem każdego ochrzczonego. Duch Wspomożyciel jest w nas od dnia chrztu świętego, wewnętrznie poucza nas i prowadzi do Boga. On także przebywa wśród nas, pomiędzy nami, szczególnie doświadczamy tego od chwili bierzmowania. Mocą tego sakramentu Duch Święty czyni nas świadkami otrzymywanej łaski i miłości.
>
> <span style="color: #666699;">Jezu, dziękuję za dar Ducha, który prowadzi mnie do Ojca. Dziękuję, że w Duchu Świętym objawiasz mi siebie, swoją miłość i wolę Ojca. </span>
>
> &nbsp;

- Od dzisiaj w naszym kościele we Mszy Świętej może uczestniczyć 30 osób plus odpowiednia ilość osób w przestrzeni przed kościołem, z zachowaniem właściwej odległości. Proszę też o zachowanie należytego dystansu w kościele, czyli maksymalnie 2 osoby w ławce.
- W poniedziałek <u>18 maja</u> przypada **setna rocznica Urodzin Świętego Jana Pawła II**. W tym dniu będziemy dziękować Opatrzności Bożej za dar życia i pontyfikatu naszego Rodaka - Świętego Jana Pawła II. Podczas Mszy Świętej połączonej z nabożeństwem majowym zaśpiewamy też dziękczynne Te Deum.
- Młodzież przygotowującą się do przyjęcia **sakramentu bierzmowania** zapraszam w czwartek na godzinę <u>18:00</u>. Bierzmowanie będzie miało miejsce w naszej parafii w następną środę, <u>27 maja</u>, na dwóch Mszach Świętych, o godzinie <u>16:30</u> i <u>18:00</u>.
- Jest do nabycia nowy numer **Gościa Niedzielnego**.
- W następną niedzielę obchodzić będziemy **Uroczystość Wniebowstąpienia Pańskiego**.
