---
title: V Niedziela Wielkanocna
date: 2020-05-10
---

> **J 14, 1-12**
>
> **Droga do Ojca**
>
> W liturgii kolejnych niedziel wielkanocnych Jezus objawia nam swoją tożsamość Syna Bożego, Pana nieba i ziemi. Odkrywamy, że On jest chlebem życia, Dobrym Pasterzem, prawdziwym krzewem winnym, naszą drogą, prawdą i życiem. Jezus wie, że Jego odejście do Ojca drogą krzyża wstrząśnie uczniami. Dlatego prosi, aby Mu zaufali, bo jedynie On zna Ojca: "Ja jestem w Ojcu, a Ojciec we Mnie" - mówi Jezus. On zna drogę do Ojca. Co wiecej, On sam jest tą drogą. Drogą do odkrycia Ojca jest miłośc synowska i zaufanie. Tego właśnie Jezus pragnie nas uczyć. Im bardziej Go poznajemy, tym lepiej poznajemy Ojca. Na ile ja już odkryłem Boga jako mojego Ojca? Co znaczy dla mnie być Jego synem, Jego córką?
>
> <span style="color: #666699;">Jezu, Ty jesteś miłością, prawdziwą drogą do życia, prowadź mnie, proszę, ku Ojcu. </span>
>
> &nbsp;

- Dziękuję serdecznie Księdzu Janowi Paszulewiczowi za obecność dzisiaj w naszej parafii, za słowo Boże, za celebrowanie liturgii.
- Jest realny termin **bierzmowania** w planowanym czasie, czyli <u>21 maja</u>. Poprzez Panią Katechetkę prosimy o indywidualny kontakt i zgodę rodziców. Do tej pory zgłosiło się już dziewięcioro rodziców, ostatecznie jeszcze dzisiaj i jutro czekamy na takie zgłoszenia.
- Najbliższy czwartek, <u>14 maja</u> został ogłoszony **dniem modlitwy, postu i dzieł miłosierdzia w intencji powstrzymania epidemii koronawirusa**. Do modlitwy w wyżej wymienionej intencji włączą się przedstawiciele różnych religii, aby w ten sposób zjednoczyć całą ludzkość we wspólnym błaganiu o ustanie pandemii i przezwyciężenie jej konsekwencji. W naszym kościele również włączymy się w tę modlitwę - będzie ona połączona z nabożeństwem majowym.
- Ojciec Święty Franciszek prosi wszystkich o odmawianie w maju oprócz Litanii Loretańskiej także różańca, w domu, w kręgu rodzinnym. Wspólna kontemplacja oblicza Chrystusa i serca Maryi, naszej Matki, sprawi, że będziemy jeszcze bardziej zjednoczeni jako rodzina duchowa oraz pomoże nam przezwyciężyć tę próbę.
- Zachęcam do skorzystania z **sakramentu Spowiedzi Świętej**, zwłaszcza, że jeszcze trwa okres wielkanocny, aż do Niedzieli Zesłania Ducha Świętego. Od dzisiaj spowiadam w konfesjonale, przy czym obydwie strony obowiązują maseczki.
- Serdecznie zachęcam i zapraszam do udziału w **nabożeństwie majowym**, codziennie bezpośrednio po Mszy Świętej o godzinie <u>17:00</u>, w niedziele o godzinie <u>8:45</u>.
- **Osoby korzystające z pomocy** mogą odbierać żywność po wcześniejszym, indywidualnym skontaktowaniu się telefonicznie ze mną i umówieniu na konkretną godzinę.
- W związku z sytuacją, jaka miała miejsce w poprzednią niedzielę, kiedy było dużo osób, planowałem wprowadzić kolejne dwie Msze Święte, ale po dzisiejszej niedzieli nie widzę takiej potrzeby - tyle osób, ile jest dziś w kościele, może być w każdą niedzielę, co najmniej drugie tyle może być na placu przed kościołem.
- W <u>sobotę</u> Msza Święta połączona z nabożeństwem majowym będzie wyjątkowo o godzinie <u>13:00</u>, na prośbę rodziny, która zamówiła intencję. Nie będzie w sobotę Mszy Świętej o godzinie <u>17:00</u>.
- W minionym tygodniu odszedł do wieczności nasz parafianin śp. Bogusław Kuciński, lat 72. Pogrzeb prawdopodobnie w środę. Wieczny odpoczynek racz zmarłemu dać, Panie.
