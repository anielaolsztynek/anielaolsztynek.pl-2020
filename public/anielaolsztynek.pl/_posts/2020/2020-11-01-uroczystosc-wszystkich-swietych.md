---
title: Uroczystośc Wszystkich Świętych
date: 2020-11-01
---

> **Mt 5, 1-12a**
>
> **Być szczęśliwym**
>
> Według Jezusa człowiek szczęśliwy nie upatruje poczucia bezpieczeństwa w samym sobie, lecz pozwala, aby Bóg był we wszystkim jego źródłem. To ten, który nie ucieka przed smutkiem, lecz pozwala, aby Bóg go pocieszał. To ten, który nie używa przemocy w relacjach, ale zdobywa szacunek i autorytet siłą swojej łagodności, wzorując się na Bogu. To człowiek, który realizację swoich aspiracji, pragnień i marzeń uzgadnia z Bogiem, szukając we wszystkim Jego woli. Osoba szczęśliwa według Ewangelii nie oskarża, nie osądza, nie ocenia jedynie według własnego punktu widzenia, lecz czerpie z własnego doświadczenia Bożego miłosierdzia. Dzięki temu, że ma czas dla Boga, widzi Go w drugim człowieku czystym sercem i spojrzeniem. To osoba, która pierwsza wyciąga rękę do zgody i pojednania, ponieważ nosi w sercu Boży pokój.
>
> <span style="color: #666699;">Jezu, uczyń mnie człowiekiem szczęśliwym, człowiekiem błogosławieństw, człowiekiem swiętym. </span>
>
> &nbsp;

- Dziś **I niedziela miesiąca** - niedziela adoracji Najświętszego Sakramentu.
- Wspomnienie Wszystkich Wiernych Zmarłych, tzw. **Dzień Zaduszny**, wypada jutro – 2 listopada.
- Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. Od jutra do soboty będzie odprawiane nabożeństwo za zmarłych, tzw. **wypominki** o godzinie <u>16:30</u>. W następną niedzielę odmówimy wspólnie różaniec za zmarłych o godzinie <u>8:30</u>. Natomiast przez cały listopad będzie odprawiana Msza Święta zbiorowa za tych zmarłych z naszych rodzin, których imiona wypisaliśmy na kartkach.
- **Odpust zupełny za zmarłych**. Przez cały listopad, a nie tylko przez 8 dni od uroczystości Wszystkich Świętych, będzie można otrzymać odpust zupełny dla wiernych zmarłych. W związku z pandemią Covid-19 Penitencjaria Apostolska wydała w dniu 22 października 2020 r. specjalny Dekret w tej sprawie. Penitencjaria Apostolska zdecydowała, że aby zapewnić bezpieczeństwo wiernych w czasie epidemii, odpust zupełny dla osób nawiedzających cmentarz i modlących się za zmarłych przez poszczególne osiem dni, zwykle ustanowiony jedynie na dni od 1 do 8 listopada, może być przeniesiony na inne osiem dni listopada. Dni te, dowolnie wybrane przez poszczególnych wiernych, mogą być od siebie oddzielone. Również odpust zupełny związany z dniem 2 listopada – wspomnieniem wszystkich wiernych zmarłych dla tych, którzy pobożnie nawiedzają kościół lub kaplicę i odmawiają tam „Ojcze nasz” i „Wierzę w Boga”, może być przeniesiony na inny dzień listopada, dowolnie wybrany przez poszczególnych wiernych.
Osoby starsze, chore i ci wszyscy, którzy z poważnych powodów nie mogą opuścić domu, na przykład ze względu na zakazy gromadzenia się licznych wiernych w miejscach świętych, będą mogli uzyskać odpust zupełny, jeśli tylko będą się łączyć duchowo z wiernymi, którzy pobożnie nawiedzają miejsca święte oraz jeśli wykluczą wszelkie przywiązanie do jakiegokolwiek grzechu i mają intencję – kiedy to tylko będzie możliwe – spełnić trzy zwyczajne warunki (spowiedź sakramentalna, Komunia eucharystyczna i modlitwa w intencjach Ojca Świętego). Te osoby, aby uzyskać odpust zupełny powinny odmówić pobożnie modlitwy za zmarłych przed obrazem Pana Jezusa lub Najświętszej Maryi Panny (na przykład jutrznię i nieszpory z oficjum Liturgii godzin za zmarłych, Różaniec, Koronkę do Bożego Miłosierdzia i inne modlitwy za zmarłych bliskich ich sercu); podjąć medytacyjną lekturę jednego z fragmentów Ewangelii z liturgii za zmarłych lub też wypełnić uczynki miłosierdzia poprzez ofiarowanie Bogu swoich cierpień.
Penitencjaria Apostolska zwróciła się jednocześnie do kapłanów z prośbą, aby „oddali się z gorliwością i wielkodusznością celebracji Sakramentu Pokuty i udzielali Komunii Świętej chorym.
- **Różaniec do granic"**. Organizatorzy ogólnopolskiej akcji „Różaniec do granic nieba” zapraszają do kontynuacji modlitewnej inicjatywy, podczas której uczestnicy będą modlić się o pojednanie, przebaczenie i uzdrowienie wszelkich ran związanych z utratą dziecka nienarodzonego. Proszą, by w parafiach, w czasie oktawy uroczystości Wszystkich Świętych, w dniach 1-8 listopada odbywały się nabożeństwa pokutne za wszystkie zaniedbania, grzechy czy zranienia, spowodowane w zwiazku z tym, że dziecko nie mogło sie narodzić. Ksiadz Arcybiskup wspiera tę inicjatywę. Szczegóły są na https://www.rozaniecdogranic.pl/, gdzie będzie można zarejestrować parafię, jako "punkt modlitwy". W naszym kościele w dniach </u>1-8</u>listopada bezpośrednio po Mszy Świętej będziemy odmawiali jeden dziesiatek różańca w duchu pokutnym za wszystkie zaniedbania, grzechy oraz zranienia spowodowane w zwiazku z tym, że dziewcko nie mogło się urodzić.
- Komunikat ksiedza Arcybiskupa z dnia 29.10.20 - **całodzienna adoracja** w naszym kościele jutro od godziny <u>10:00</u> do <u>16:30</u>.
- Zachęcam do modlitwy w intencji pokoju w Ojczyźnie przez cały listopad. Zapal świecę o godzinie <u>21:00</u>, odmów 1 dziesiątek Różańca Św. pamięci o tych, którzy oddali życie za wolną Polskę, prosząc o pokój w Ojczyźnie. Plakat w gablocie.
- W tym tygodniu wypada **I czwartek, I piątek i I sobota listopada**. W piątek przed południem odwiedziny chorych.
- W minionym tygodniu odeszło do wieczności dwóch naszych parafian: śp. Tadeusz Malast - lat 68 i śp. Rajmund Kuligowski - lat 65.




 **KOMUNIKAT ARCYBISKUPA METROPOLITY WARMIŃSKIEGO z dnia 29 października 2020 r.**

W nawiązaniu do Apelu Rady Stałej Konferencji Episkopatu Polski w sprawie ochrony życia i pokoju społecznego zwracam się z prośbą do duszpasterzy i wiernych o podjęcie całodziennej adoracji Najświętszego Sakramentu w świątyniach Archidiecezji Warmińskiej, która będzie naszą odpowiedzią na zaistniałą sytuację epidemiczną i społeczną w naszej Ojczyźnie.

Proszę, aby nasze świątynie pozostały otwarte, a odpowiedzialność za ich bezpieczeństwo niech będzie podjęta przez duszpasterzy i parafian.

Wszystkim z serca błogosławię

Abp Józef Górzyński
METROPOLITA WARMIŃSKI

Olsztyn, dnia 29 października 2020 r.

