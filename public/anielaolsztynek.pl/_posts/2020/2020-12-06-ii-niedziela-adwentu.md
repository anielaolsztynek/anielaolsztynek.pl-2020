---
title: II Niedziela Adwentu
date: 2020-12-06
---

> **Mk 1, 1-8**
>
> **Odwaga nawrócenia**
>
> Jan przygotowuje drogę Jezusowi. Jest głosem Słowa. Jan zanurza w wodzie, podczas gdy Jezus zanurza w miłości Ducha Świętego. Jan, stając się drogą dla Jezusa, zaprasza innych: "Przygotujcie drogę Pana!". Autentyzmem jego życia z Bogiem pociągnął wielu do przemiany życia. Także my, podejmując osobisty trud nawrócenia i przemiany naszego życia, stajemy się inspiracją dla innych. Pokazujemy, że zmiana jest możliwa, że warto żyć według wartości ewangelicznych. Żyjąc blisko Boga, można być człowiekiem wiernym, dobrym, prawdziwym, a także radosnym, wolnym, szczęśliwym i spełnionym.
>
> <span style="color: #666699;">Jezu, przynoszę Ci dziś moją tęsknotę za nowością życia, którą tylko Ty możesz mi ofiarować. </span>
>
> &nbsp;

- Dziś I Niedziela miesiąca - **niedziela adoracji Najświętszego Sakramentu**.
- Zgodnie z zapowiedzią dziś po Mszach Świętych przy wyjściu z kościoła będą zbierane ofiary na **Fundusz Pomocy Kościołowi na Wschodzie**.
- Jutro liturgiczne wspomnienie **Św. Ambrożego** - biskupa - patrona pszczelarzy. O tyle bliższa jest nam ta postać, że od sierpnia jest obecna w naszym kościele figura świętego. Msza Święta w intencji pszczelarzy będzie odprawiona 20 grudnia o godzinie <u>11:00</u>.
- **Msze Święte roratnie o Najświętszej Marii Pannie** w tym tygodniu w środę i czwartek o godzinie <u>17:00</u>.
- Są do nabycia w zakrystii **świece Caritas** na stół wigilijny w cenie 5 złotych.
- Do następnej niedzieli można przyniosić napełnione żywnością oraz artykułami chemicznymi siatki charytatywne. Te siatki można nabyć jeszcze dziś po Mszy Świętej. Pomoc i siatki charytatywne są organizowane z myślą przede wszystkim o osobach samotnych, starszych i chorych.
- We wtorek – 8 grudnia - wypada liturgiczna uroczystość **Niepokalanego Poczęcia Najświętszej Marii Panny**.
- W tym roku wizyta duszpasterska - **kolęda** - w formie dotychczasowej nie może się odbyć. Nie wyklucza się jednak przyjęcia zaproszenia do złożenia wizyty duszpasterskiej w domu i dokonania jego poświęcenia oraz błogosławieństwa mieszkańców pod warunkiem zachowania wymogów sanitarnych. W związku z wytycznymi z kurii wizyta duszpasterska odbędzie się u tych rodzin, które wcześniej zgłoszą się i wyrażą chęć spotkania. Można zgłaszać się po Mszy Świętej lub telefonicznie do Świąt Bożego Narodzenia.
- Od jutra do 16 grudnia włączymy się w ogólnopolską nowennę do Św. Andrzeja Boboli w czasie epidemii, każdego dnia na zakończenie Mszy Świętej.
- Jutro Msza Święta o godzinie <u>10:00</u>.
