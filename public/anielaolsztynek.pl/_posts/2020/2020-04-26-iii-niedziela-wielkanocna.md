---
title: III Niedziela Wielkanocna
date: 2020-04-26
---

> **Łk 24, 13-35**
>
> **Tajemniczy wędrowiec**
>
> Zmartwychwstały Pan jest blisko nas i pragnie nam towarzyszyć na drogach naszej codzienności. On nie dziwi sie naszym ucieczkom, rozczarowaniom, wątpliwościom. Podobnie jak do dwóch uczniów zdążających do Emaus, przybliża się do nas jako tajemniczy wędrowiec, słucha uważnie naszych serc, pyta, wyjaśnia słowo Boże. Ukazuje sens swojej tajemnicy paschalnej i pomaga nam w jej świetle odczytywać nasze własne życie. Obecność Jezusa rozpala także nasze serca, napełnia je nowym sensem i światłem. My także mamy szansę rozpoznawać żywego Jezusa, zmartwychwstałego Pana działającego w naszym życiu i potem z radością świadczyć o Nim.
>
> <span style="color: #666699;">Jezu, daj mi oczy wiary, abym umiał Cię rozpoznawać za każdym razem, kiedy będziesz szedł obok mnie. </span>
>
> &nbsp;

- Dzisiejsza ostatnia niedziela kwietnia jest **XIV Ogólnopolską Niedzielą Modlitw za Kierowców**.
- W piątek rozpoczyna się maj - miesiąc poświęcony czci Matki Bożej. Zachęcam do udziału w **nabożeństwie majowym**, codziennie po Mszy Świętej o godzinie <u>17:00</u>, w niedziele o godzinie <u>8:45</u>.
- 1 maja Msza Święta wraz z nabożeństwem majowym o godzinie <u>10:00</u>.
- Liturgiczna **Uroczystość Matki Bożej Królowej Polski** z uwagi na Niedzielę Wielkanocną została przeniesiona na sobotę 2 maja. Msza Święta w sobotę jak co dzień, o godzinie <u>17:00</u>.
- Najbliższy piątek to także **I piątek maja**. Odwiedziny chorych w tym dniu tylko na prośbę zainteresowanych.
- Następna niedziela to **I niedziela miesiąca**. W czasie Mszy Świętych o godzinie <u>9:00</u> i <u>11:00</u> wystawienie i adoracja Najświętszego Sakramentu.
- Zmiana tajemnic różańcowych w następną niedzielę o godzinie <u>8:30</u>, a 0 godzinie <u>8:45</u> nabożeństwo majowe.
- Bóg zapłać za wszystkie ofiary przeznaczone na utrzymanie parafii.
- Na koniec zaśpiewamy suplikacje z prośbą o deszcz i ustanie epidemii.
- We wtorek Msza Święta godzinie <u>8:00</u>.

- **DEKRET KSIĘDZA ARCYBISKUPA W SPRAWIE DYSPENSY OD OBOWIĄZKU NIEDZIELNEGO UCZESTNICTWA WE MSZY ŚWIĘTEJ**
od dnia 20 kwietnia 2020 r. do odwołania.

W związku z przedłużającym się stanem epidemii w Polsce, stosując się do obowiązujących wskazań organów państwowych i służb sanitarnych, udzielam, od dnia 20 kwietnia br. do odwołania, dyspensy od obowiązku niedzielnego uczestnictwa we
Mszy Świętej (zgodnie z kan. 87 § 1, 1245 i kan. 1248 § 2 Kodeksu Prawa Kanonicznego) następującym wiernym:
  - a. osobom w podeszłym wieku,
  - b. osobom z objawami infekcji (np. kaszel, katar, podwyższona temperatura, itp.),
  - c. dzieciom i młodzieży szkolnej oraz dorosłym, którzy sprawują nad nimi bezpośrednią opiekę,
  - d. osobom, które czują obawę przed zarażeniem,

z zachowaniem III przykazania Dekalogu: „Pamiętaj, aby dzień święty święcić”.
Skorzystanie z dyspensy oznacza, że nieobecność na Mszy niedzielnej
we wskazanym czasie nie jest grzechem. Jednocześnie zachęcam, aby osoby korzystające
z dyspensy trwały na osobistej i rodzinnej modlitwie. Zachęcam też do duchowej łączności
ze wspólnotą Kościoła poprzez transmisje radiowe, telewizyjne lub internetowe.

Olsztyn, dnia 20 kwietnia 2020 r.
l.dz. 272/2020

Abp Józef Górzyński
METROPOLITA WARMIŃSKI
