---
title: V Niedziela zwykła
date: 2020-02-09
---

> **Mt 5, 13-16**
>
> **Być solą i światłem**
>
> Tylko przy Jezusie możemy odkryć naszą najgłębszą tożsamość. On mówi: "Wy jesteście", a nie: "staniecie się, jeśli...". To znaczy, że w nasze duchowe DNA jest wpisany dar rozwijania naszego człowieczeństwa wspieranego łaską. Dar ten jest w nas obecny już od chrztu świętego, wystarczy go przyjąć i pielęgnować. Być solą ziemi to być osobą żyjącą ze smakiem, sensem, spełnieniem, z pasją. Być światłem to kochać i być kochanym, bo miłość rozświetla, oświeca, emanuje ciepłem. Żyjąc sensem i miłością, wnosimy je w życie innych. Wtedy mogą chwalić Ojca w niebie, bo rozpoznają w nas Jego synów, Jego córki.
>
> <span style="color: #666699;">Jezu, pragnę, aby moje życie, podobnie jak Twoje, wskazywało innym Ojca i Jego miłość. </span>
>
> &nbsp;


- We wtorek – 11 lutego, w liturgiczne wspomnienie Najświętszej Marii Panny z Lourdes, wypada **Światowy Dzień Chorego**, ustanowiony przez Św. Jana Pawła II – papieża. W tym dniu będzie udzielany Sakrament Chorych w czasie Mszy Świętej o godzinie <u>17:00</u>. Do Sakramentu tego mogą przystąpić wszystkie osoby starsze i te, które noszą znamię poważnej i trwałej choroby oraz są w stanie łaski uświęcającej.
- Msze Święte w tym tygodniu: jutro Mszy Świętej nie będzie, w środę o godzinie <u>8:00</u>, w pozostałe dni o godzinie <u>17:00</u>.
