---
title: I Niedziela Adwentu
date: 2020-11-29
---

> **Mk 13, 33-37**
>
> **Umiejętność czuwania**
>
> Jezus odszedł do Ojca, a swój dom, czyli Kościół, pozostawił naszej trosce. Pan powierzył nam "staranie o wszystko", a obdarzając życiem, powołaniem i misją, "każdemu wyznaczył zajęcie". Do nas należy uważność i czuwanie oraz ciągła gotowość serca na spotkanie z Jezusem, teraz sakramentalne, a kiedyś twarzą w twarz. Czuwanie uwrażliwia nasze serca na rozpoznawanie Bożego działania w nas i pośród nas. Dewiza wielu świętych może się stać również dla nas inspiracją na tegoroczny Adwent, jak też na całe życie: "Żyj tak, jakby każdy kolejny dzień był Twoim ostatnim dniem życia".
>
> <span style="color: #666699;">Jezu, pośród chaosu i pośpiechu świata oczekuję na Ciebie z sercem uważnym i czuwającym. </span>
>
> &nbsp;

- Dziś rozpoczął się **Adwent, który jest czasem radosnego oczekiwania na Boże Narodzenie**. Niech to będzie dla nas czas religijnej refleksji, modlitwy i przygotowania na przyjście Pana.
- Rekolekcji adwentowych niestety nie będzie.
- Okazja do **Spowiedzi Świętej** każdego dnia przed Mszą Świętą.
- W tym tygodniu wypada **I czwartek, I piątek i I sobota grudnia**. Proszę też zgłaszać te osoby, które chciałyby przyjąć sakramenty przed Świętami.
- Następna I Niedziela miesiąca to **niedziela adoracji Najświętszego Sakramentu**. Będzie także wspólny różaniec o godzinie <u>8:30</u>, połączony ze zmianą tajemnic różańcowych.
- W następną, II niedzielę Adwentu, tradycyjnie po Mszach Świętych będą zbierane dobrowolne ofiary na Fundusz Pomocy Kościołowi na Wschodzie.
- Serdecznie zachęcam i zapraszam do udziału w **Mszach Świętych roratnich o Najświętszej Marii Pannie**, które będą w tym tygodniu we wtorek i środę o godzinie <u>17:00</u>.
- Można już nabywać **świece Caritas** na stół wigilijny w cenie 5 złotych.
- Podobnie jak w latach ubiegłych **będą organizowane paczki**, przede wszystkim dla osób samotnych, starszych i chorych. Każdy może włączyć się w to dzieło poprzez napełnienie siatki charytatywnej. Siatki będą rozprowadzane po Mszy Świętej, wypełnimy je w domu artykułami spożywczymi oraz chemicznymi i przyniesiemy z powrotem do kościoła lub na plebanię. Napełnione siatki przynosimy do 13 grudnia.
- Bardzo proszę, aby te osoby, które w latach ubiegłych roznosiły **opłatki na stół wigilijny**, zgłosiły się po ich odbiór. Postarajmy się, zachowując wszelkie środki ostrożności, aby opłatki trafiły do wszystkich mieszkań.
- Jutro Msza Św. o godzinie <u>8:00</u>.
