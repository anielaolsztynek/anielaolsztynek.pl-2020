---
title: XIII Niedziela zwykła
date: 2020-06-28
---

> **Mt 10, 37-42**
>
> **Przyjąć Jezusa w bliźnim**
>
> Być godnym Jezusa to uczynić Go pierwszym w miłości i według tej miłości budować wszystkie inne relacje. Wielu świętych, medytując nad tą Ewangelią dochodziło do wniosku, że: " Kiedy Bóg jest na pierwszym miejscu, wszystko inne jest na właściwym miejscu". Także nasze relacje, szczególnie te z ważnymi dla nas osobami: współmałżonkiem, dziećmi, rodzicami, przyjaciółmi, odnajdują właściwe miejsce, kiedy Bóg jest dla nas pierwszy. Kiedy potrafimy w drugim człowieku zobaczyć nie tylko jego samego, lecz także obecnego i działajacego w nim Boga, wtedy Jezus wynagradza nam z hojnością przyjęcie Go w bliźnich. Życia możemy zazdrośnie strzec dla siebie lub tracić je dla innych. Tylko ta druga opcja jest rozwojowa.
>
> <span style="color: #666699;">Jezu, pragnę, abyś był dla mnie zawsze pierwszy. Pragnę widzieć Cię przychodzącego do mnie w drugim człowieku. </span>
>
> &nbsp;

- Jutro obchodzimy liturgiczną **Uroczystość Św. Apostołów Piotra i Pawła**.
- We wtorek zakończenie nabożeństwa czerwcowego.
- W związku z powyższym, w każdą środę będziemy odmawiali **Nowennę do Matki Bożej Nieustającej Pomocy**, a w piątki **Koronkę do Miłosierdzia Bożego**.
- W tym tygodniu wypada **I czwartek, I piątek i I sobota lipca**. Ponieważ jestem świeżo po zabiegu kolana, w tym miesiącu nie będzie odwiedzin chorych.
- **Zmiana tajemnic różańcowych** w następną niedzielę o godzinie <u>8:30</u>.
- Również w następną, **I niedzielę miesiąca** adoracja Najświętszego Sakramentu.
- **XIV Piesza Pielgrzymka w intencji rodzin z Łomianek do Gietrzwałdu** przez Olsztynek idzie w dniach <u>29.06-05.07.2020</u>. Plakat w gablocie.
- Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, radosnego i bezpiecznego wypoczynku oraz wielu miłych wrażeń.
- **Podsumowanie półrocza (inwestycje)**:
  - Długu spłacono 9 400 złotych.
  - Zainstalowano rzutnik multimedialny. To dzięki Księdzu Marianowi Midurze, który zasponsorował ten rzutnik w kwocie 3 500. Parafia dołożyła 1 500 zł.
  - W kaplicy zamontowano nową elektryczną skrzynkę rozdzielczą, nowe gniazda, wykonano nowe przyłącze, a nowe lampy czekają na zamontowanie.
  - Przywieziono 10 ton kamienia na parking przy plebanii, w miejsce, gdzie wczesniej rosły świerki.
  - W ogrodzie, w miejscu po świerkach nawieziono ziemi i posiano trawę.
  - Przy bocznych drzwiach kościoła wybrano żwir na głębokość 60 cm i w to miejsce przywieziono ziemię, na której jest trawnik.
  - Łączna wartość tych małych inwestycji to 6 000 złotych + 9 400 spłaconego długu, co daje kwotę 15 400 złotych. Na inwestycje w tym czasie wpłynęło 10 840 złotych, długu pozostało jeszcze ponad 28 000 złotych, dlatego też malowanie kościoła póki co jest wstrzymane.
  - Dziękuję tym wszystkim, którzy w tym trudnym czasie stworzyli swoistą tarczę antykryzysową, wpłacając pieniądze na konto parafialne (8 820 złotych), dzięki którym mogłem regulować zobowiązania inwestycyjne i bieżące rachunki. W najtrudniejszych miesiącach - III, IV i V - wydatki bieżące wyniosły ponad 12 000 złotych, a z tacy wpłynęło niecałe 9 000 złotych.
- We środę Msza Święta o godzinie <u>8:00</u>.
