---
title: II Niedziela Wielkiego Postu
date: 2020-03-08
---

> **Mt 17, 1-9**
>
> **Trzy oblicza chwały**
>
> Na dwóch wzgórzach Jezus ukazuje swoją tajemnicę najbliższym Mu uczniom. To Tabor i Kalwaria, góra przemienienia i wzgórze męki. Na Taborze Jezus objawia Piotrowi, Jakubowi i Janowi piękno swej Boskiej chwały, a Ojciec potwierdza wobec apostołów Jego tożsamość umiłowanego Syna. Na Kalwarii Jezus objawia chwałę swojego umęczonego oblicza, ukryte piękno miłości do końca. Jedynie Jan jest świadkiem dwóch objawień, dwóch wyrazów piękna chwały Jezusa, tej świetlistej i tej krwawej. Tabor jest umocnieniem dla uczniów i dla nas przed Kalwarią, a jednocześnie zapowiedzią radosnej chwały zmartwychwstania. Czy potrafię dostrzegać obecność i piękno Jezusa w mojej codzienności, zarówno w chwilach radości jak i cierpienia?
>
> <span style="color: #666699;">Jezu, miłość wyraża swoje piękno na różne sposoby. Od Ciebie pragnę się uczyć promieniowania miłością w każdych okolicznościach mojego życia. </span>
>
> &nbsp;


- W dzisiejszą **II niedzielę Wielkiego Postu** tradycyjnie po Mszy Świętej będą zbierane dobrowolne ofiary na potrzeby misji, które za pośrednictwem Dzieła Pomocy Misjom **"Ad Gentes"** zostaną przeznaczone na realizację projektów ewangelizacyjnych i humanitarnych.
- Zachęcam serdecznie i zapraszam do udziału w nabożeństwach wielkopostnych. Jest to wyraz naszej wiary i zaangażowania w duchowe przeżycie Wielkiego Postu oraz zrozumienia dla tajemnicy Odkupienia, która dokonała się przez mękę i śmierć Chrystusa. **Droga Krzyżowa** w każdy piątek Wielkiego Postu o godzinie <u>16:30</u>.  Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <u>08:45</u>.
- Próba chóru dziś o godzinie <u>18:00</u>.
- **Rekolekcje wielkopostne** w naszej parafii za dwa tygodnie, tradycyjnie od IV niedzieli Wielkiego Postu.
- Rozdawanie żywności dla rodzin objętych pomocą w najbliszą sobotę w godzinach <u>9:00-10:00</u>.
- Społeczna inicjatywa Bezpieczny Dom oraz Wydział Duszpasterstwa Rodzin zaprasza do wzięcia udziału w spotkaniu na temat aktualnego zagrożenia rodziny, dzieci i młodzieży przez agresywną i deprawacyjną edukację seksualną. Plakat na ten temat w gablocie.
- Z okazji dzisiejszego **Dnia kobiet** wszystkim Paniom składam najlepsze życzenia: by zawsze były otaczane szacunkiem, zwłaszcza ze strony swoich mężów, dzieci, bliskich, znajomych. Życzę też wiele zdrowia, pogody ducha i Bożego błogosławieństwa na każdej płaszczyźnie życia.
- **W związku z możliwością pojawienia się koronawirusa na terenie Polski**, a także naszej Archidiecezji, Ksiądz Arcybiskup zachęca do wspólnego śpiewu suplikacji "Święty Boże, Święty Mocny", błagalnej modlitwy podejmowanej przez wiernych od wieków w chwilach zagrożeń, także jako prośba o ustanie epidemii.
- W minionym tygodniu odszedł do wieczności nasz parafianin śp. Jerzy Wilk, lat 67. Wieczny odpoczynek racz zmarłemu dać Panie.
- Następna, II Niedzielę Wielkiego Postu, to **"Ad Gentes"**. Po Mszach Świętych będą zbierane ofiary na Misjne Dzieło Pomocy "Ad Gentes".
