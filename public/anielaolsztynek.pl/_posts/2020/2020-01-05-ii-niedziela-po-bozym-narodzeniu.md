---
title: II Niedziela po Bożym Narodzeniu
date: 2020-01-05
---

> **J 1, 1-18**
>
> <span style="color: #346546;">„Jan Chrzciciel głosił: »Idzie za mną potężniejszy ode mnie, a ja nie jestem godny, aby schylić się i rozwiązać rzemyk u Jego sandałów. Ja ochrzciłem was wodą, a On będzie was chrzcił Duchem Świętym«. Wtedy przyszedł Jezus z Nazaretu w Galilei i został ochrzczony przez Jana w Jordanie. Zaraz po tym, kiedy wychodził z wody, ujrzał niebo otwarte i Ducha, który zstępował na Niego jakby gołębica. I rozległ się głos z nieba: »Ty jesteś moim Synem umiłowanym, Ciebie upodobałem sobie«.”</span>
>
>
>
> **Od Prawa do Ducha**
>
> Mojżesz jako przyjaciel Boga wyprowadził Jego lud z niewoli egipskiej i przekazał mu Prawo – Boży dar wskazujący drogę do wewnętrznej wolności. Jednak grzeszny człowiek nie był w stanie dążyć ku wolności tylko przez wsparcie pochodzące z zewnątrz, z mądrości Dekalogu. Dlatego Jezus, Syn Boży, przyniósł nam inne prawo, prawo łaski, prawo miłości. Nie wypisane na kamiennych tablicach, lecz wyryte w sercach ludzkich przez Ducha Świętego, który jest dany każdemu, kto uwierzy i przyjmie chrzest. Łaska płynąca z daru wcielenia i odkupienia jest wsparciem wewnętrznym działającym w głębi duszy każdego człowieka. Dlatego ma moc przemieniania i prowadzenia do pełni wolności dzieci Bożych, wolności od grzechu i zła.
>
> <span style="color: #666699;">Jezu, Ty jesteś słowem Ojca, objawiaj mi, proszę, każdego dnia na nowo Jego nieskończoną miłość.</span>
>
> &nbsp;

- Dziś pierwsza niedziela miesiąca – **niedziela adoracji Najświętszego Sakramentu**.
- Jutro wypada **Uroczystość Trzech Króli** – Uroczystość Objawienia Pańskiego. W czasie każdej Mszy Świętej będzie poświęcenie kredy i wody, które zabierzemy do swoich domów. Ofiary składane w tym dniu na tacę są przeznaczone na misje. Msze Św. w tym dniu jak w każdą niedzielę.
- W uroczystość Trzech Króli ulicami naszego miasta przejdzie **Orszak Trzech Króli**, który wyruszy z placu przy kościele Najświętszego Serca Pana Jezusa po Mszy Świętej o godzinie <u>11:00</u>.
- Także jutro w czasie Mszy Świętej o godzinie 11:00 wystąpi z kolędami chór olsztynecki **Arte del Canto**.
- W następną niedzielę wypada **Święto Chrztu Pańskiego** i zakończenie okresu Bożego Narodzenia.
- Msze Święte w tym tygodniu: w środę i czwartek o godzinie <u>8:00</u>, w pozostałe dni o godzinie <u>17:00</u>.
- Porządek kolędy w tym tygodniu:.
  1. Jagiełek i Wilkowo – wtorek, godz. <u>9:00</u>.
  2. Sudwa 27, ul. Wilcza 22, ul. Sosnowa i Leśna 22, 26, 28, 30 i ul. Parkowa– środa, godz. <u>14:30</u>.
  3. Ul. Leszczynowa, Dębowa, Brzozowa, Grabowa i Głogowa – czwartek, godz. <u>13:30</u>.
  4. Ul. Wrzosowa 2 i 4– piątek, godz. <u>14:30</u>.
  5. Ul. Wrzosowa 6, 7 i 8 – sobota, godz. <u>10:00</u>.
