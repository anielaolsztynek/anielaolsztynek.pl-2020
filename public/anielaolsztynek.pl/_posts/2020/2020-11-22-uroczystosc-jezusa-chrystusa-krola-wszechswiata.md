---
title: XXXIV Niedziela zwykła - Uroczystość Jezusa Chrystusa Króla Wszechświata
date: 2020-11-22
---

> **Mt 25, 31-46**
>
> **Niech Jezus króluje w nas**
>
> Jezus mówi te słowa do swoich uczniów, czyli do tych, którzy budują z Nim bliską więź przyjaźni. Aż cztery razy powtarza to, czego oczekuje i co zostało lub nie ofiarowane Mu w drugim człowieku. Zanim jednak skieruje do nas zachętę do bycia miłosiernym, jak On sam, karmi nas swoim Słowem, Ciałem i Krwią, przyjmuje nas we wspólnocie Kościoła, okrywa swoim przebaczeniem nagość naszego grzechu, swoim miłosierdziem leczy rany duszy, swą łaską uwalnia z naszych zniewoleń. Doświadczając takiego królowania Jezusa w naszym życiu, możemy iść i służyć Mu w naszych braciach i siostrach.
>
> <span style="color: #666699;">Jezu, daj mi proszę, nowe oczy i serce, abym w drugim człowieku, szczególnie potrzebującym, widział Ciebie. </span>
>
> &nbsp;

- Bóg zapłać za ofiary składane dziś na tacę na potrzeby **Wyższego Seminarium Duchownego "Hosianum" w Olsztynie**.
- Dziś, po Mszy Świętej o godzinie <u>9:00</u>, na **zakończenie roku kościelnego (liturgicznego)** będzie wystawienie Najświętszego Sakramentu, akt poświęcenia Jezusowi Chrystusowi Królowi Wszechświata, Litania do Chrystusa Króla.
- Od następnej niedzieli rozpoczyna się **Adwent – okres przygotowania do Narodzenia Pańskiego**.
- **Opłatki na stół wigilijny** będą roznoszone tradycyjnie do wszystkich mieszkań w parafii. Można też nabyć je osobiście w kancelarii. Ofiary składane przy tej okazji będą przeznaczone na ogrzewanie kościoła.
- Ogłoszenie w sprawie ewentualnych rekolekcji podam za tydzień.
- Wyrażam szczerą wdzięczność tym wszystkim, którzy okazali wiele życzliwości i troski w czasie mojej choroby przez dwa tygodnie. Dziękuję za wsparcie modlitwą, dobrym słowem, zainteresowaniem. Dziękuję za wszystkie dary kulinarne. To wszystko sprawiło, że chorobę przeszedłem bardzo spokojnie i łagodnie. Swoją wdzięczność wobec wszystkich tych osób wyraziłem przed Bogiem odprawiając Mszę Świętą w czwartek.
- Dziękuję też tym wszystkim, którzy w trudnym czasie pandemii wspierają parafię ofiarami składanymi na tacę, a także wpłatami na konto parafialne. Bóg zapłać.
- Jak już informowałem, każdego dnia odprawiałem indywidualnie Mszę Świętą zbiorową za naszych bliskich zmarłych, pomimo tego, że Msze Święte w kościele były odwołane.
- We wtorek i piątek Msza Święta o godzinie <u>8:00</u>.
- W minionym tygodniu odeszła do wieczności nasza parafianka śp. Regina Zielińska - lat 88. Wieczny odpoczynek racz zmarłej dać, Panie.
