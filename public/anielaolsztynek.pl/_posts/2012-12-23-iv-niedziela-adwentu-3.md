---
id: 785
title: IV Niedziela Adwentu
date: 2012-12-23T23:19:09+00:00
author: admin
layout: post
guid: http://anielaolsztynek.pl/2012/12/iv-niedziela-adwentu-3/
permalink: /2012/12/iv-niedziela-adwentu-3/
categories:
  - Bez kategorii
---
> **Łk 1, 39-45** 
> 
>  ******Między niewiastami**
> 
> W naszym życiu czujemy naturalną potrzebę spotkania, odwiedzin czy rozmowy z konkretną osobą. Najczęściej chcemy się czymś podzielić, co jest istotne, albo czegoś dowiedzieć, co pozwoliłoby nam zrozumieć jakieś sprawy. Maryja, wiedząc, że jej krewna Elżbieta jest w stanie błogosławionym, postanowiła ją odwiedzić. Wraz z pozdrowieniem Maryi Elżbieta odczuła życie dziecka w swoim łonie. Wówczas wyśpiewała swoją pieśń wdzięczności. Była wdzięczna Bogu za to spotkanie, za odczytanie życia w sobie i za wypełnienie słów objawionych przez Boga. Całe to błogosławieństwo było uświęcone przez wiarę. To wiara przyniosła największą radość z wypełnionego słowa.
> 
> <span style="color: #666699;">Bądź błogosławiony, Panie, za dar wiary, za słowa prawdy, za łaskę dobroci. Niech to, co otrzymujemy od Ciebie w darze, służy naszym bliźnim jako wyraz dobrych uczynków. Chryste, który jesteś żywą tajemnicą wcielonego Słowa, przemieniaj nas swoją miłością.</span>
> 
> _<span style="color: #666699;"><br /> </span>_

  * We wtorek Święta Bożego Narodzenia. Naszym polskim zwyczajem poprzedzi je Wieczerza Wigilijna, którą będziemy przeżywali w poniedziałek wieczorem, w naszych domach rodzinnych. Zachęcam gorąco, abyśmy przy tej wieczerzy zachowywali, pielęgnowali i przekazywali następnym pokoleniom nasze tradycje i zwyczaje: dzielenie się opłatkiem, czytanie Pisma Świętego, modlitwa, śpiewanie kolęd.
  * W poniedziałek Msza Św. o godz 8:00.
  * Msza Święta &#8211; Pasterka &#8211; tradycyjnie o godz. 24:00. 40 minut przed Pasterką z koncertem kolęd wystąpi chór parafialny, w skład którego wchodzą dzieci, młodzież i dorośli pod kierownictwem naszej Organistki.
  * W czasie Pasterki będziemy obchodzili 5 rocznicę wejścia do kościoła i poświęcenia przez Abp. Edmunda Piszcza.
  * W pierwszym dniu Świąt Msze Święte jak w każdą niedzielę. W drugim dniu Świąt nie będzie Mszy Św. o godz. 17:00.
  * Są jeszcze do nabycia świece wigilijne Caritas.
  * Okazje do Spowiedzi Św. jeszcze dziś po Mszy Świętej i jutro rano przed Mszą Św.
  * W czwartek &#8211; 27 grudnia wypada liturgiczne święto Św. Jana Apostoła i Ewangelisty. Ku jego czci będzie błogosławieństwo wina, które będziemy spożywali.
  * W piątek obchodzimy Święto Świętych Młodzianków Męczenników, tych, których rozkazał zamordować Herod.
  * W następną niedzielę Święto Świętej Rodziny.
  * Bóg zapłać tym wszystkim, którzy włączyli się w przedświąteczną akcję pomocy najtrudniej sytuowanym rodzinom z naszej parafii. Przygotowano i rozdano 25 paczek żywnościowych oraz prezenty dla dzieci z tych rodzin. Zakupiono żywność na łączną wartość 3000 zł. W poprzednią niedzielę zebrano na paczki 1070 zł, ze sprzedaży świec 220 zł. Otrzymaliśmy też na ten cel &#8211; na rzecz naszej parafialnej Caritas od Nadleśnictwa Jagiełek i Nadleśnictwa Olsztynek po 1000 zł (łącznie 2000 zł). Prezenty dla dzieci zostały zakupione przez jedną rodzinę z naszej parafii na wartość ok. 3000 zł dla 45 dzieci. Łączna wartość paczek wynosi ok. 6000 zł. W miniony czwartek paczki te zostały rozdane. W środę rozdano żywność. Łącznie w ciągu roku rozdano ok. 17 ton żywności (wartość 52.600 zł). Aktualnie z pomocy korzysta 60 rodzin. Otrzymaliśmy też paczki z odzieżą, zabawkami oraz z innymi rzeczami z Niemiec, z Bad Sachsa. Serdecznie dziękuję za wielkie zaangażowanie, za wielką pracę całemu PZC przy rozdawaniu żywności i prowadzeniu całej dokumentacji oraz za przygotowanie paczek. Dziękuję tym, którzy przywozili żywność z Olsztyna, szczególnie Panu Zbyszkowi. Parafianinowi, który zakupił i przywiózł żywność do paczek świątecznych, w dużej mierze sponsorując. Dziękuję wszystkim ofiarodawcom, darczyńcom, w szczególności ofiarodawcom wszystkich prezentów dla dzieci. Dziękuję wszystkim wolontariuszom.
  * Nie dla wszystkich czas oczekiwania i przygotowania do Świąt okazał się radosny. Wczoraj rano poważnemu zniszczeniu na skutek pożaru uległ dom w Wilkowie, w którym mieszkały dwie rodziny. W miarę możliwości jako parafia okazaliśmy już  pomoc, ale potrzeby są znacznie większe, aby odbudować zniszczenia. Po Mszy Św. będą zbierane dobrowolne ofiary jako pomoc dla tych rodzin. Okażmy naszą ludzką i chrześcijańską solidarność w tym szczególnym czasie.
  * Dziękuję za wszelką pomoc w okresie przedświątecznym, między innymi Nadleśnictwu Jagiełek za przywiezienie choinki.
  * Bóg zapłać za wszystkie ofiary grudniowe, składane przy okazji roznoszenia opłatków, na rzecz kościoła i jego ogrzewania. Bóg zapłać wszystkim osobom zbierającym ofiary przez cały rok. Msza Św. w intencji ofiarodawców i osób zbierających te ofiary w czwartek o godz. 17.00.
  * W tym tygodniu rozpocznę już kolędę, czyli odwiedziny duszpasterskie rodzin z naszej parafii, według nastepującego porządku: Łęciny i Tolejny &#8211; czwartek od godziny 12.00; Wilkowo 1-13 &#8211; piątek godz. 9.00; ulica Wilcza 14, 14B, 22, Sudwa 27 (ferma) &#8211; sobota godz. 9.00.