---
id: 1968
title: XXIV Niedziela zwykła
date: 2016-09-11T17:03:55+00:00
author: admin
layout: post
guid: http://anielaolsztynek.pl/?p=1968
permalink: /2016/09/xxiv-niedziela-zwykla-4/
categories:
  - Bez kategorii
---
> **Łk 15, 1-32**
> 
> **Miłosierny Ojciec czeka**
> 
> Święty Jan Paweł II w encyklice &#8222;Dives in misericordia&#8221; napisał: &#8222;Ten syn to poniekąd człowiek wszystkich czasów&#8221;. Czytając w tym roku już po raz trzeci tę znaną przypowieść, spróbujmy na miarę swoich możliwości zastanowić się, to znaczy wejść w siebie i zrozumieć, że potrzebujemy nawrócenia. Patrząc na młodszego syna, powinniśmy uwierzyć, że także na nas czeka miłosierny Ojciec, który wzruszy się głęboko na widok naszej nędzy i wyciągnie ręce, gdy zdecydujemy się powrócić do Niego. I my otrzymaliśmy od Boga tę część majątku, czyli wolność, która bardzo często prowadzi nas w dalekie strony, czyli daleko od Niego. Trwonimy ją wówczas, żyjąc rozrzutnie w grzechu, przez co stajemy się żałosnymi świniopasami i niewolnikami grzechu.
> 
> <span style="color: #666699;">Jezu, ufam Tobie. Pomóż mi powstać z grzechów, abym szczerze pragnął powrócić do domu rodzicielskiego i nie zginął z nędzy i głodu. Niech doznam radości z odnalezionego zbawienia.</span>

  * Dziś w Gietrzwałdzie odbywają się uroczystości odpustowe w 139 rocznicę Objawień Najświętszej Marii Panny i 50-te Dożynki Archidiecezjalne.
  * W następną niedzielę – 18 września – na terenie naszej parafii, w Skansenie, odbędą się już po raz szósty Dożynki Wojewódzkie, które rozpoczną się Mszą Św. o godzinie 12:00 pod przewodnictwem Księdza Arcybiskupa Koadiutora Józefa Górzyńskiego. W związku z powyższym w następną niedzielę nie będzie Mszy Świętej o godzinie 11:00 w naszym kościele, zapraszam natomiast do Skansenu. W tym dniu wstęp do Skansenu jest wolny.
  * Spotkanie z rodzicami dzieci pierwszokomunijnych za dwa tygodnie – 25 września po Mszy Świętej o godzinie 11:00.
  * W poniedziałek i wtorek Msze Święte o godzinie 8:00.
  * Dyżur w punkcie Caritas w najbliższy piątek w godzinach od 18:00 do 19:00.
  * Jest do nabycia nowy numer &#8222;Gościa Niedzielnego&#8221;.
  * Dziś będą rozdawane dzieciom obrazki i książeczki do ich wklejania.