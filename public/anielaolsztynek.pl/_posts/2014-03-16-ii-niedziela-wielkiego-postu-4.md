---
id: 1166
title: II Niedziela Wielkiego Postu
date: 2014-03-16T18:31:32+00:00
author: admin
layout: post
guid: http://anielaolsztynek.pl/?p=1166
permalink: /2014/03/ii-niedziela-wielkiego-postu-4/
categories:
  - Bez kategorii
---
> **Mt 17, 1-9**
> 
> **Odwaga przemiany**
> 
> Czas Wielkiego Postu zaprasza nas do wewnętrznej przemiany. Nasz wysiłek ascetyczny, dobre postanowienia czy pokuta &#8211; same w sobie nie mają mocy nas przemieniać. Nasze serca przemienia obecność Jezusa &#8211; bycie blisko Niego tak jak Piotr, Jan i Jakub. Warto mieć odwagę zatrzymać się w tym tygodniu i pozwolić poprowadzić się Jezusowi na górę własnego serca, własnej duszy, na górę sanktuarium sumienia, w świat ciszy i milczenia, aby usłyszeć, jak Jezus modli się w swoim sercu, jak rozbłyska pięknem chwały Jego oblicze w mojej duszy. Bo właśnie odkrycie obecności Boga żyjącego we mnie jest źródłem mojej przemiany!
> 
> <span style="color: #666699;">Jezu, pragnę doświadczać radości Twojej bliskości, zachwytu wobec Twojego boskiego piękna. Powtarzam dziś za Piotrem: &#8222;Panie, dobrze, że tu jestem, z Tobą!&#8221;.</span>
> 
> <span style="color: #666699;"><br /> </span>

  * W dzisiejszą, II Niedzielę Wielkiego Postu tradycyjnie po Mszy Świętej będą zbierane dobrowolne ofiary na potrzeby misji. Za pośrednictwem Dzieła Pomocy Misjom &#8222;Ad Gentes&#8221; zostaną one przeznaczone na realizację projektów ewangelizacyjnych i humanitarnych.
  * W środę wypada liturgiczna uroczystość ku czci Świętego Józefa, Oblubieńca Najświętszej Marii Panny.
  * Serdecznie zapraszam i zachęcam do udziału w nabożeństwach wielkopostnych. To wyraz naszej wiary i zaangażowania w przeżywanie Wielkiego Postu oraz zrozumienie dla tajemnicy Odkupienia, które dokonało się przez mękę i śmierć Chrystusa.
  * Rekolekcje wielkopostne w naszej parafii za dwa tygodnie, od IV Niedzieli Wielkiego Postu.
  * Jest do nabycia nowy numer &#8222;Gościa Niedzielnego&#8221;.