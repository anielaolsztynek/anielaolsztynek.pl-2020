---
id: 35
title: Schola
date: 2010-12-04T20:57:16+00:00
author: admin
layout: page
guid: http://anielaolsztynek.pl/
permalink: /schola/
---

Schola spotyka się raz w tygodniu, **w czwartki o godzinie 15.00 w domu parafialnym.** W spotkaniach uczestniczą dzieci dużej rozpiętości wiekowej. Wskazanym jest, aby dziecko potrafiło czytać, co usprawnia naukę śpiewu. Zachęcamy:

- dzieci z klasy 2 Szkoły Podstawowej, przygotowujące się do przyjęcia Komunii Świętej do uczestniczenia w spotkaniach scholi;
  pomaga to w pełniejszym i bardziej czynnym uczestnictwie we Mszy Św.
- młodzież do rozwijania swoich talentów muzycznych oraz nauki gry na gitarze
- wszystkie chętne dzieci i młodzież niezależnie od wieku, płci i umiejętności wokalno &#8211; muzycznych

Dlaczego warto być członkiem scholi:

- spotkasz tu fajnych ludzi
- spędzisz czas w miłej atmosferze
- pogłębisz swoją wiarę poprzez wspólnotowe jej przeżywanie
- będziesz znał więcej piosenek niż Twoi rówieśnicy
- będziesz &#8222;inny&#8221; a &#8222;inność&#8221; jest teraz w modzie

A co dla Twojego głosu i słuchu muzycznego?

- systematyczne ćwiczenia uczynią z Ciebie mistrza
- wyrobisz sobie dobrą emisję i dykcję
- nauczysz się odpowiednio oddychać
- poznasz tajniki śpiewu chóralnego, oazowego

Jest jeszcze wiele plusów należenia do scholi, których nie da się tu opisać. Trzeba po prostu przyjść i spróbować.

### Prowadzący

[<img class="size-full wp-image-38 alignleft" title="wiola" src="{{ site.urls.wp_content_base }}/uploads/2010/12/wiola.jpg" alt="" width="93" height="127" style="width: 93px; />]({{ site.urls.wp_content_base }}/uploads/2010/12/wiola.jpg)

Scholę prowadzi Wioletta Figielska &#8211; magister teologii Uniwersytetu Warmińsko &#8211; Mazurskiego w Olsztynie, absolwent kursu kwalifikacyjnego w zakresie śpiewu i muzyki kościelnej, katecheta w Szkole Podstawowej w Olsztynku, organistka przy parafii.

Swoje zamiłowanie do muzyki kościelnej odkryła w 3 klasie szkoły podstawowej, gdy rozpoczęła śpiewanie w scholi dziecięcej zorganizowanej przez katechetkę Ewę Piłat (Suchodolską) przy parafii Najświętszego Serca Pana Jezusa w Olsztynku (5 lat). Następnie należała do scholi Vox Cordis prowadzonej przez ks. Zbigniewa Stępniaka oraz wyłonionego z niej zespołu młodzieżowego Magnalia Dei (4 lata), gdzie grała na gitarze. W 1998 r. założyła scholę Apostołowie Radości przy parafii bł. Anieli Salawy. W latach 2002-2006 prowadziła chór szkolny Bravo przy Gimnazjum w Olsztynku.

Interesuje się muzyką chóralną. Pilnie śledzi nowe trendy w muzyce kościelnej i popularnej. Jest miłośniczką twórczości Piotra Rubika. Lubi grę na gitarze i instrumentach klawiszowych

### Historia

Schola &#8222;Apostołowie Radości&#8221; powstała w 1998 r. Początkowo spotykało się kilka osób przygotowujących oprawę Mszy Św. Wiosną 1999 r. został ogłoszony konkurs na nazwę scholi i wygrała propozycja Eweliny Milewskiej &#8211; &#8222;Apostołowie Radości&#8221;. Grupa spotykała się na próbach w soboty w zakrystii kaplicy. Z czasem dziewcząt było coraz więcej i głównym problemem stał się brak pomieszczenia. Mimo trudnych warunków, spotkania cieszyły się dużą popularnością wśród dzieci. Pierwszym poważnym występem zespołu był odpust parafialny w 1999 r. Pierwszy skład grupy w 1999 r. wyglądał następująco: Biedulska Anna, Bukowska Agnieszka, Bukowska Weronika, Chojnacka Marta, Figielska Grażyna, Kaczmarczyk Emilia, Kałecka Sylwia, Kaźmierczak Katarzyna, Kornowska Marta, Leszczyńska Ewelina, Leszczyńska Marta, Leszczyńska Paulina, Meredek Sandra, Milewska Ewelina, Milewska Karolina, Mrozoswska Olga, Obrębska Dorota, Obrębska Ewelina, Patryucha Dominika, Stawicka Martyna, Szymańska Danuta, Tanana Anna, Urbańska Karolina, Urbańska Paulina, Wydra Katarzyna. Schola została założona przez Wiolettę Figielską.

Z czasem śpiew dzieci zaczął cieszyć się coraz większą popularnością wśród parafian. Schola była zapraszana na śluby, aby swym śpiewem podkreślać uroczystość zawieranego sakramentu. 4 czerwca 2000 r. poraz pierwszy schola wystąpiła z koncertem poświęconym mamom. Publiczność nie kryła łez wzruszenia. Dzieci spotykały się również w wakacje na grillach, wycieczkach rowerowych, kibicując ministrantom podczas meczów, wypełniając tym samym czas wolny.

11 listopada 2000 r. schola uczestniczyła w uroczystości poświęcenia dzwonu oraz domu parafialnego przez Ks. Bpa Jacka Jezierskiego. Uroczystość ta zbiegła się również z gminnymi obchodami Święta Niepodległości. od tego czasu schola mogła spotykać się na próbach w specjalnie dla niej przygotowanej sali w domu parafialnym. Kolejnym występem był koncert kolęd, który odbył się tuż po Bożym Narodzeniu, w jedną z niedziel.

Praca scholi to nie tylko występy, ale również włączanie się w modlitewne przeżywanie roku liturgicznego. Od samego początku schola uczestniczyła w nabożeństwach okresowych: droga krzyżowa, różaniec i innych, oraz ważnych uroczystościach. Co roku przygotowywała czuwania modlitewne w Wielki Piątek i Wielką Sobotę, a w Wielki Czwartek program okolicznościowy z okazji Dnia Kapłana. W uroczystość Bożego Ciała schola przygotowywała koncert okolicznościowy, który odbywał się pół godziny przed Mszą Św.

Wielką popularnością wśród dzieci cieszyły się wyjazdy do saminarium na &#8222;Dzień wdzięczności&#8221; 3 maja. Tam uczestniczyły we Mszy Św., następnie zwiedzały seminarium, kibicowały grającym w piłkę nożną ministrantom oraz brały udział w koncercie zespołu seminaryjnego &#8222;Soli Deo Gloria&#8221;.

1 grudnia 2001 r. dziewczynki uczestniczyły w przygotowanych dla nich andrzejkach. Był poczęstunek, wspólne śpiewy a potem wróżby, po czym zaczęły się tańce, którym nie było końca. 5 grudnia 2001 r. podczas Mszy roratniej zebrane na modlitwie dzieci odwiedził Św. Mikołaj., a 24 grudnia poraz pierwszy schola zaprezentowała półgodzinny program przed pasterką. 13 stycznia 2002 r. schola przedstawiła jasełka, w których zamiast tradycyjnych postaci występowali znani z bajek bohaterzy, m.in sierotka Marysia, Pinokio, Jaś i Małgosia. 27 stycznia już poraz kolejny odbył się koncert bożonarodzeniowy, a 26 maja koncert z okazji Dnia Matki. Tak obfity w wydarzenia rok szkolny został uwieńczony przez spotkanie &#8222;na grillu&#8221; u księdza, w którym brały udział wszystkie dzieci włączające się czynnie w życie parafii.

17 sierpnia 2002 r. schola brała udział w ślubie Gabrysi Nowakowskiej &#8211; byłej scholistki zespołu &#8222;Magnalia Dei&#8221; z parafii Najświętszego Serca Pana Jezusa w Olsztynku. Było to nowe doświadczenie dla dziewcząt, gdyż wystapiły wraz z młodzieżą z w/w zespołu.

Rok szkolny 2002/2003 i kolejne przebiegały praktycznie wg wyżej wymienionego kanonu imprez i uroczystości. Schola na stałe włączyła się w życie parafii, tak więc oprócz koncertu kolęd, Dnia Kapłana, i innych, zawsze można było je zobaczyć na Mszach niedzielnych o godz. 11.30. Nowością był w tym roku koncert, któy odbył się 1 czerwca 2003 r. i poświecony był dzieciom. W kolejnym roku szkolnym novum był program z okazji rocznicy 25 &#8211; lecia pontyfikatu Jana Pawła II oraz impreza andrzejkowa, w której uczestniczyli wraz z dziewczynkami ministranci. W tym też roku w koncercie przed pasterką schola śpiewała w połączeniu z gimnazjalnym chórem &#8222;Bravo&#8221;. 25 stycznia 2004 r. zostały zaprezentowane jasełka, a 1 lutego koncert kończący okres Bożego Narodzenia. Potem, jak zwykle, Triduum Paschalne, Dzień Matki.

Wielkim wydarzeniem w życiu scholi była uroczystość Bożego Ciała 2005 r. Z okazji Roku Eucharystycznego obie olsztyneckie parafie zorganizowały wspólnie uroczystość. Na pół godziny przed wielką Mszą Św. w Skansenie odbył się koncert połączonych chórów: Apostołowie Radości, Bravo, Magnalia Dei.

6 maja 2006 r. odbyło się w naszej parafii posadzenie Dębu Papieskiego. Podczas uroczystości schola zaprezentowała krótki program słowno &#8211; muzyczny poświęcony Janowi Pawłowi II.
