---
id: 2142
title: III Niedziela Wielkanocna
date: 2017-05-02T13:56:57+00:00
author: admin
layout: revision
guid: http://anielaolsztynek.pl/2017/05/2140-autosave-v1/
permalink: /2017/05/2140-autosave-v1/
---
> **Łk 24, 13-35**
> 
> **Zawiedzione nadzieje**
> 
> Rozczarowani uczniowie mówią: &#8222;A my mieliśmy nadzieję, że to On wyzwoli Izraela&#8221;. Jezus zawiódł ich nadzieje. Nie wygnał Rzymian i nie przywrócił Izraelowi utraconej potęgi. Nie odnowił tego, co na skutek grzechu ludu i jego przywódców popadło w ruinę. Czy jednak rzeczywiście? A może w swojej ślepocie ci, którzy oczekiwali doczesnego zbawienia, nie potrafili dostrzec, że Bóg nieskończenie przekroczył ich oczekiwania i odnowił wszystko to, co na skutek grzechu pierwszych ludzi zostało zniszczone? Zamiast przywracać królestwo Izraela, zawarł w sobie wieczne przymierze pokoju, które już nigdy nie zostanie złamane. Swoim zbawieniem ogarnął cały świat i wszystkich ludzi, przywracając harmonię w sposób pełniejszy niż ten, który istniał na początku. Bóg stał się człowiekiem, wynosząc w ten sposób ludzi do komunii w samym Bogu. Czy taką odbudowę rzeczywistości można uznać za zawiedzione nadzieje?
> 
> <span style="color: #666699;">Panie Jezu, Ty jesteś naszą nadzieją. Pomóż nam niestrudzenie ufać Tobie w momentach zwątpienia i rozczarowania.</span>
> 
> &nbsp;

  * Dziękuję ojcu Lazarowi za obecność i spotkanie w naszej parafii. Życzymy Bożego błogosławieństwa na wszystkich misyjnych drogach świata.
  * Dziękuję chórowi &#8222;Swojska Nutka&#8221; z Klubu Seniora (pod kierownictwem p. Jerzego Tytza i Wiesława Dubickiego) za występ z repertuarem pieśni wielkanocnych podczas Mszy Świętej o godzinie 9:00.
  * Zgodnie z zapowiedzią dziś po Mszach Świętych o godzinie 9:00 i 11:00 z inicjatywy społecznej będą rozdawane flagi Polski z prośbą o wywieszenie ich w dniu 2 maja &#8211; Dniu Flagi Narodowej i 3 maja  &#8211; na Święto Matki Bożej Królowej Polski i Konstytucji III Maja.
  * Jutro rozpoczyna się maj &#8211; miesiąc poświęcony czci Matki Bożej. Zachęcam do udziału w nabożeństwie majowym codziennie po Mszy Świętej o godzinie 17:00, w niedziele o 8:45.
  * Jutro &#8211; w dniu **1 maja** &#8211; Msza Święta wraz z nabożeństwem majowym będzie o godzinie **10:00**.
  * **Liturgiczna Uroczystość Matki Bożej Królowej Polski** wypada w najbliższą środę &#8211; **3 maja**. Msze Święte w tym dniu o godzinie **10:00** i 17:00.
  * W tym tygodniu wypada I czwartek, I piątek i I sobota maja. W piątek przed południem odwiedziny chorych.
  * W najbliższą sobotę &#8211; 6 maja o godzinie 11:00 &#8211; będzie odprawiona w naszym kościele Msza Święta z okazji **120-lecia Ochotniczej Straży Pożarnej w Olsztynku** oraz z okazji powiatowych obchodów Dnia Strażaka.
  * W sobotę będzie też Msza Święta o godzinie 17:00.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Następna niedziela to pierwsza niedziela miesiąca &#8211; w czasie Mszy Świętych o godzinie 9:00 i 11:00 będzie wystawienie i adoracja Najświętszego Sakramentu.
  * Bóg zapłać za ofiary złożone w kwietniu na rzecz inwestycji parafialnych i wszystkim osobom zaangażowanym w zbiórkę tych ofiar. Mszę Świętą w intencji ofiarodawców odprawiłem wczoraj o godzinie 14:00.
  * Próby dla dzieci przystępujących do I Komunii Świętej odbędą się w tym tygodniu w czwartek i piątek o godzinie 17:45.