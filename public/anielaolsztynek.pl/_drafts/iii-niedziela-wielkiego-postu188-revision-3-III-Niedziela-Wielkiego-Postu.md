---
id: 192
title: III Niedziela Wielkiego Postu
date: 2011-03-31T20:08:53+00:00
author: admin
layout: revision
guid: http://anielaolsztynek.pl/2011/03/188-revision-3/
permalink: /2011/03/188-revision-3/
---
> **J 4,5-42**
> 
> **Pokarm, którego nie znacie**
> 
> <span style="color: #000000;">Jezus odzywa się do kobiety i prosi  ją o wodę. Odsłania swoje pragnienia. Następuje rzeczywiste, głębokie, szczere spotkanie z Samarytanką, która zdobywa się na to, żeby opowiedzieć swój ból. Miała już pięciu mężów, a teraz żyje jeszcze z kimś innym. Słońce praży, aż dech zatyka, wokół pusto, a między Jezusem a kobietą pogardzaną przez Żydów dochodzi do głębokiego spotkania dwóch pragnień: Bożego i ludzkiego. Gdy przychodzą uczniowie, kobieta wraca do miasta, zostawiając pusty dzban. Jezus natomiast, gdy uczniowie mu dają jeść, odmawia, mówiąc, że ma inny pokarm. On nakarmił się tym spotkaniem.</span>
> 
> <span style="color: #000000;"> </span>
> 
> <span style="color: #666699;">Jezu, pomóż mi zdobyć się na to, żeby opowiedzieć Ci wszystkie moje życiowe klęski i cały mój ból. Chyba wtedy dojdzie w końcu do prawdziwego spotkania między nami.</span>
> 
>   * <span style="color: #666699;">Rekolekcje wielkopostne w naszej parafii rozpoczną się w następną, V Niedzielę Wielkiego Postu, a więc 3 kwietnia &#8211; i będą trwały do środy włącznie. Rekolekcje wygłosi ks. Piotr Sroga, proboszcz z Dorotowa i jednocześnie  Redaktor Naczelny &#8222;Posłańca Warmińskiego&#8221;, będącego wkładką do &#8222;Gościa Niedzielnego&#8221;.</span>
>   * Zgodnie z zapowiedzią, w dniu dzisiejszym po Mszy Św. będą zbierane dobrowolne ofiary do puszek na rzecz poszkodowanych wskutek trzęsienia ziemi i tsunami w Japonii.
>   * Zachęcam nieustannie i zapraszam do udziału w nabożeństwie Drogi Krzyżowej w piątek o godz. 16.30, w tym tygodniu w intencji wszystkich parafian oraz na Gorzkie Żale w niedziele Wielkiego Postu o godz. 8.45.
>   * Najbliższy piątek to także I Piątek kwietnia. Przed południem &#8211; odwiedziny chorych, po południu &#8211; spowiedź od godz. 16.15.
>   * W sobotę wypada szósta rocznica śmierci Sługi Bożego Jana Pawła II. Dziś żyjemy radością z bliskiej Jego beatyfikacji oraz obchodów 20 rocznicy pobytu Jana Pawła II w Olsztynie.
>   * Po Mszy Świętej można nabywać świece Caritas &#8211; paschaliki &#8211; na stół wielkanocny. Cena 5 złotych.
>   *  Jest do nabycia przez prenumeratorów nowy numer &#8222;Totus Tuus&#8221; oraz &#8222;Gość Niedzielny&#8221;.
>   *  Bezpłatne badanie mammograficzne dla kobiet w wieku 50-69 lat, które w ciągu ostatnich dwóch lat nie miały wykonywanej mammografii, w dniu 8.04.2011 w godzinach od 10.00 do 18.00 w mammobusie przy Ośrodku Zdrowia na ul. Chopina. Informacje w gablocie.

<span style="color: #666699;"> </span>