---
id: 2120
title: V Niedziela Wielkiego Postu
date: 2017-04-04T12:04:38+00:00
author: admin
layout: revision
guid: http://anielaolsztynek.pl/2017/04/2115-autosave-v1/
permalink: /2017/04/2115-autosave-v1/
---
> **J 11, 1-45**
> 
> **Już cuchnie**
> 
> Ile razy te słowa, skierowane przez Martę do Jezusa przy grobie Łazarza, moglibyśmy odnieść do własnego życia. Często jesteśmy duchowymi trupami nie tylko przez cztery dni, ale przez całe lata. Grób, którym jesteśmy, w żadnym razie nie nadaje się do otwarcia. Zresztą najczęściej nie chcemy go otwierać, gdyż wiemy, że mogłoby się to wiązać z ukazaniem naszej wewnętrznej zgnilizny. Pomimo tego Jezus przychodzi do nas, nie zważając na zatrważającą tajemnicę, którą skrywamy w swoim wnętrzu. Choć zdarza się nam w porywach naszej niedojrzałej religijnej gorliwości wołać na wzór Tomasza: &#8222;Chodźmy i my, aby razem z Nim umrzeć!&#8221;, to On nie chce naszej śmierci. Przyszedł przecież po to, aby obdarzyć nas życiem i może to uczynić bez względu na to, jak bardzo zaawansowany jest nasz duchowy rozkład.
> 
> <span style="color: #666699;">Jezu Chryste, Ty, wskrzeszając zmarłych, ukazałeś swoje panowanie nad śmiercią. Dotknij swoją łaską to, co uśmierca nas od wewnątrz, i obdarz swoim życiem.</span>

&nbsp;

  * Dziękuję Księdzu Rusławowi Demczukowi z Ukrainy za obecność w naszej parafii, za Słowo Boże i przybliżenie sytuacji kościoła na Ukrainie oraz codziennego życia tam. Zechciejmy wesprzeć Ks. Rusłana i jego parafię dobrowolnymi ofiarami, które będzie można złożyć po Mszy Świętej przy wyjściu.
  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
  * Rekolekcje w parafii Najświętszego Serca Pana Jezusa rozpoczynają się dzisiaj i będą trwały do środy włącznie według stałego porządku.
  * Zmiana tajemnic różańcowych dziś po Mszy Świętej o godzinie 9:00.
  * Dziś wyjątkowo nie będzie wystawienia i adoracji Najświętszego Sakramentu.
  * Dziś w programie 1 TVP o godzinie 13:05 wyświetlony zostanie film dokumentalny pt. &#8222;Wyzwolenie kontynentu. Jan Paweł II i upadek komunizmu&#8221;.
  * W tym tygodniu wypada I czwartek i I piątek kwietnia. W piątek przed południem odwiedziny chorych z Sakramentami. Proszę zgłaszać chorych, którzy chcieliby przyjąć Sakramenty przed świętami.
  * Serdecznie zapraszam na ostatnią w tym roku Drogę Krzyżową którą będziemy przeżywali idąc ulicami naszej parafii. W piątek zapraszam na Mszę Świętą o godzinie 18:00. Po Mszy Świętej, czyli o godzinie 18:30, przy kościele rozpocznie się Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie bardzo niesprzyjającej aury czy też zimna, nabożeństwo odbędzie się w kościele. Tę Drogę Krzyżową będziemy przeżywali w intencji rodzin z naszej parafii.
  * Już za tydzień Niedziela Palmowa – Niedziela Męki Pańskiej. Podczas wszystkich Mszy Świętych będzie poświęcenie palm.
  * Tradycyjnie zachęcam wszystkie dzieci do udziału w konkursie na największą i najpiękniejszą palmę wykonaną własnoręcznie. Z palmami przygotowanymi na konkurs zapraszam na Mszę Świętą o godzinie 11:00.
  * Kwiaty do Grobu Pańskiego wzorem lat ubiegłych będą zakupione. Ofiary na kwiaty można składać indywidualnie bądź za tydzień przy wyjściu z kościoła.
  * Przypominam, że wzorem roku ubiegłego procesja rezurekcyjna odbędzie się bezpośrednio po liturgii w Wigilię Paschalną, a więc w sobotę. Liturgia rozpocznie się o godz. 20:00.
  * Jest do nabycia nowy numer &#8222;Gościa Niedzielnego&#8221;.
  * Bóg zapłać za ofiary złożone w marcu na rzecz inwestycji parafialnych, serdecznie dziękuję też osobom, które te ofiary zbierały. Szczególne podziękowania kieruję pod adresem rodziny, która złożyła ofiarę w kwocie 10 000 złotych. Dzięki temu mogłem wpłacić zaliczkę w wysokości 30 000 złotych a conto posadzki (konkretnie na zakup granitu). Planowany termin rozpoczęcia prac to 26.06.2017. Msza Święta w intencji ofiarodawców jutro o godzinie 17:00.
  * We wtorek Msza Święta o godzinie 8:00.
  * Są dwa wolne miejsca na wyjazd do Włoch w dniach 29.04.17 &#8211; 13.05. 17. Informacje na ten temat w kancelarii.