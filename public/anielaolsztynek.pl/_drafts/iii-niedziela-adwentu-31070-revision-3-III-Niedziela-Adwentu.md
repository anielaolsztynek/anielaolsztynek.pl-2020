---
id: 1074
title: III Niedziela Adwentu
date: 2013-12-23T20:08:33+00:00
author: admin
layout: revision
guid: http://anielaolsztynek.pl/2013/12/1070-revision-3/
permalink: /2013/12/1070-revision-3/
---
> **Mt 11, 2-11**
> 
> **Świadectwo faktów**
> 
> Jan, podobnie jak wielu proroków przed nim, kończy swoje życie w więzieniu, prześladowany za bezkompromisowe głoszenie prawdy. Ale nawet tam nie przestaje myśleć o powierzonej sobie misji przygotowania drogi Mesjaszowi. Odpowiedź, którą otrzymuje, to odpowiedź faktów, wydarzeń, dziejących się dzięki Jezusowi. To w ten sposób Jezus chce być rozpoznany. On nie pojawia się znikąd, ale jest centralnym wydarzeniem historii zbawienia. Bóg przygotowywał lud, aby mógł przyjąć dar Jego obecności, i w Jezusie wypełnia tę obietnicę. A Jezus pragnie, aby dzięki faktom Jan mógł wyznać, że Bóg jest wierny danemu słowu.
> 
> <span style="color: #666699;">Panie Jezu, tak często wątpię, że Ty jesteś przy mnie, że pochylasz się nad moimi cierpieniami i problemami. Proszę, daj mi zaufanie dziełom Twej miłości, których świat jest pełen.</span>

  * Zbliżają się Święta Bożego Narodzenia. Zachęcam, abyśmy przeżyli je pojednani z Bogiem, by w tym czasie Bóg znalazł miejsce w naszych sercach. okazja do Spowiedzi Świętej każdego dnia przed Mszą Świętą.
  * Jutro dzień spowiedzi w parafii Najświętszego Serca Pana Jezusa.
  * Od wtorku &#8211; 17 grudnia &#8211; rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia.  W tych dniach odmawiamy Nowennę do Dzieciątka Jezus.
  * W tym tygodniu Msze Święte roratnie w poniedziałek, środę i piątek. W środę zapraszam dzieci z lampionami oraz młodzież przed bierzmowaniem.
  * We wtorek Msza Święta o godzinie 8.00.
  * Są jeszcze do nabycia świece Caritas na stół wigilijny.
  * Po Mszy Świętej zgodnie z zapowiedzią będą zbierane dobrowolne ofiary na paczki dla dzieci z rodzin z naszej parafii, które znajdują się w trudnej sytuacji materialnej. Chcemy wspomóc te rodziny i sprawić radość przede wszystkim najmłodszym. Tradycyjnie już, jedna rodzina z naszej parafii funduje prezenty wszystkim dzieciom. Natomiast pieniądze ze zbiórki przeznaczamy na paczki żywnościowe, zwłaszcza z myślą o dzieciach.
  * W najbliższy piątek &#8211; 20 grudnia &#8211; wydawanie żywności w godzinach 18.00-20.00.
  * natomiast w sobotę &#8211; 21 grudnia &#8211; o godzinie 11.00 będą rozdawane paczki świąteczne dzieciom, według przygotowanej listy.
  * Jest do nabycia nowy numer &#8222;Gościa Niedzielnego&#8221;.

> **  
>**