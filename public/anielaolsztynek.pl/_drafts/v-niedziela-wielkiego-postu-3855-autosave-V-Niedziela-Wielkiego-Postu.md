---
id: 858
title: V Niedziela Wielkiego Postu
date: 2013-03-22T17:01:03+00:00
author: admin
layout: revision
guid: http://anielaolsztynek.pl/2013/03/855-autosave/
permalink: /2013/03/855-autosave/
---
> **J 8, 1-11**
> 
> **Potępienie cudzego grzechu**
> 
> Podstęp jest perfidny. Prawo mówi, że trzeba ukamienować. Jezus głosi przebaczenie. Jeśli przebaczy, przekroczy Prawo, a jeśli każe ukamienować, nie jest miłosierny. Jednak takie rozumowanie, które jest obecne w wielu naszych dyskusjach o Bogu, nie uwzględnia podstawowej prawdy. Dla Boga grzech człowieka jest szczególną okazją, aby pochylić się nad nim, aby leczyć jego rany, by dodawać mu otuchy, pozwalać na rozpoczęcie od nowa. Człowiek natomiast w swej pysze wykorzystuje grzech bliźniego, aby go potępić i na tym tle poczuć się od niego lepszym.
> 
> <span style="color: #666699;">Panie Jezu, przepełnij swoją miłością moje spojrzenie na braci poranionych grzechem, obdarz mnie przenikliwością w dostrzeganiu moich własnych błędów i nie pozwól nigdy zwątpić w Twoje miłosierdzie.</span>
> 
> <span style="color: #666699;"><br /> </span>

  * Bóg zapłać za ofiary złożone w dniu dzisiejszym na tacę na potrzeby Wyższego Seminarium Duchownego &#8222;Hosianum&#8221; w Olsztynie.
  * W minionym tygodniu przeżyliśmy parafialne rekolekcje wielkopostne. Wyrażamy wdzięczność Bogu za owoce tych rekolekcji, przygotowujących nas do Świąt Wielkanocnych.
  * Rekolekcje w Parafii Najświętszego Serca Pana Jezusa rozpoczynają się dzisiaj i będą trwały do środy włącznie.
  * We wtorek wypada liturgiczna Uroczystość ku czci Świętego Józefa &#8211; Oblubieńca Najświętszej Marii Panny.
  * Serdecznie zapraszam na ostatnią w tym roku Drogę Krzyżową, którą będziemy przeżywać w naszym kościele o godzinie 16.30 w piątek.
  * Kwiaty do Grobu Pańskiego wzorem lat ubiegłych będą zakupione. Ofiary na kwiaty można składać indywidualnie.
  * Już za tydzień Niedziela Palmowa &#8211; Niedziela Męki Pańskiej. Podczas wszystkich Mszy Świętych odbędzie się poświęcenie palm. Tradycyjnie zachęcam wszystkie dzieci do udziału w konkursie na największą i najpiękniejszą palmę wykonaną własnoręcznie. Zapraszam na godzinę 11.00. Także w  Niedzielę Palmową te dzieci, które do skarbonek Caritas zbierały jałmużnę wielkopostną z myślą o najbiedniejszych, niech przyniosą je na Mszę Świętą o godzinie 11.00 i złożą przed ołtarzem na ofiarowanie.
  * Również w następną niedzielę w czasie Mszy Świętej o godzinie 11.00 nastąpi poświęcenie nowej figury Pana Jezusa, która zawiśnie na ścianie ołtarzowej w najbliższą sobotę. Msza Święta o godzinie 11.00 będzie odprawiona w intencji ofiarodawców figury. Nowa figura będzie miała 2,70 m wysokości.
  * Jest do nabycia nowy numer &#8222;Gościa Niedzielnego&#8221;.
  * W poniedziałek Msza Święta o godzinie 8.00.