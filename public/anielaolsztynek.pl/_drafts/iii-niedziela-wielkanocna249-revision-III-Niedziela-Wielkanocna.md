---
id: 250
title: III Niedziela Wielkanocna
date: 2011-05-09T13:49:34+00:00
author: admin
layout: revision
guid: http://anielaolsztynek.pl/2011/05/249-revision/
permalink: /2011/05/249-revision/
---
> **Łk 24, 13-35**
> 
> **Szkoda**
> 
> Niezwykłe święta skończyły się tragicznie. Ale życie toczy się dalej. Pascha minęła i dwaj uczniowie poszli załatwiać swoje sprawy w niedalekiej wsi Emaus. Smutni i przygnębieni, ale przecież trzeba iść dalej, jakoś się pozbierać. Zginął wielki Człowiek potężny w słowie i czynie, wiele się po nim spodziewano, ale takie jest życie, trzeba się z tym pogodzić. Są takie nadzieje, które umierają, i są takie oczekiwania, które rozpływają się w brutalnej rzeczywistości. Cóż, co się stało, już się nie odstanie. Szkoda, wielka szkoda. Uczniowie jednak dostali kolejną lekcję wiary. Dopiero przy stole olśniło ich. Nie zrozumieli nic z tego, co się w tych dniach wydarzyło. Nie rozpoznali Chrystusa, który zmartwychwstał.
> 
> <span style="color: #666699;">Dopomóż mi, Duchu Święty, naznaczyć moją codzienność zmartwychwstaniem Jezusa. By ani przez chwilę nie było w moim sercu niewiary w Jego zwycięstwo.</span>

  * Bóg zapłać za ofiary składane w dniu dzisiejszym na tacę na potrzeby Wyższego Seminarium Duchownego w Olsztynie. Dziękuję obecnemu dziś z nami alumnowi.
  * W związku z Uroczystością I-szej Komunii Świętej w naszej parafii w następną niedzielę &#8211; 15 maja, o godzinie 11.00, zwracam się z serdeczną prośbą do wszystkich, którzy nie są gośćmi dzieci pierwszokomunijnych, aby przyszli na Mszę Świętą w tym dniu na godzinę 9.00 lub 17.00.
  * Próby dla dzieci przystępujących do I-szej Komunii Świętej będą odbywały się przed niedzielną uroczystością od poniedziałku do piątku o godzinie 17.45.
  * Pierwsza Spowiedź Święta dla dzieci pierwszokomunijnych, ich rodziców i rodzin odbędzie się w sobotę &#8211; 14 maja, o godzinie 10.00.
  * Przypominam, że w następną niedzielę będzie odprawiona Msza Święta dziękczynna za beatyfikację Jana Pawła II, w kościele Najświętszego Serca Pana Jezusa o godzinie 10.30, po której odbędzie się procesja pod obelisk przy dworcu PKP.
  * Zachęcam do udziału w nabożeństwie majowym codziennie po Mszy Świętej o godzinie 17.00, w niedziele o godzinie 8.45.
  * Kino &#8222;Grunwald&#8221; zaprasza na film o Janie Pawle II &#8211; &#8222;Szukałem Was&#8221; w dniach 14 i 15 maja (sobota i niedziela) o godzinie 17.00. Cena biletów: 12 złotych.