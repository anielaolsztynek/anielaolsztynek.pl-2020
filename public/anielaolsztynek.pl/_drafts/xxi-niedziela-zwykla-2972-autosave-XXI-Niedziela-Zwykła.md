---
id: 980
title: XXI Niedziela Zwykła
date: 2013-08-31T00:33:14+00:00
author: admin
layout: revision
guid: http://anielaolsztynek.pl/2013/08/972-autosave/
permalink: /2013/08/972-autosave/
---
> **Łk 13, 22-30**
> 
> **Ciasna nie znaczy &#8222;za ciasna&#8221;**
> 
> Jezus nie odpowiada wprost na postawione Mu pytanie, ale ukazuje, co jest konieczne, aby wejść do Jego królestwa. Surowa odpowiedź gospodarza &#8222;nie znam was&#8221;, odnosi się do najważniejszego wymiaru wiary: znać Boga, to znaczy być z Nim w osobistej relacji. Teoretyczna wiedza o Bogu czy też znajomość Jego nauki nie wystarczą. Ciasna brama to brama osobistej więzi z Bogiem, brama poznania Go i bycia poznanym przez Niego. W tym kontekście &#8222;dopuszczanie się niesprawiedliwości&#8221; jest aktem odrzucenia woli Boga. Mówiąc natomiast o wielu, którzy przyjdą z daleka i przekroczą tę bramę, Jezus podkreśla dramat odrzucenia Go przez tych, którzy są tak blisko Niego.
> 
> <span style="color: #666699;">Chcę Cię znać i chcę pełnić Twoją wolę, Panie, ale nie potrafię tego uczynić bez Twojej łaski, bez Twojego poznania mnie, bez świadomości, jak bardzo mnie akceptujesz i kochasz.</span>

  * Jutro liturgiczna Uroczystość Matki Bożej Częstochowskiej.
  * W najbliższy wtorek &#8211; 27 sierpnia &#8211; będzie wydawana żywność w godzinach 18.00-20.00.
  * W sobotę odprawione zostaną trzy Msze Święte ślubne, o godzinie 16.00, 17.15 i 18.30.
  * W następną niedzielę &#8211; 1 września &#8211; wypada 74 rocznica wybuchu II wojny światowej , dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie, połączone z nabożeństwem w intencji poległych o godzinie 13.00.
  * 1 września to także w naszej Warmińskiej Archidiecezji Święto Matki Bożej Pokoju w Stoczku Warmińskim &#8211; to dzień modlitw o pokój na świecie.
  * Kończy się okres wakacji i zasadniczo urlopów, wyrażamy wdzięczność Bogu za czas odpoczynku. W następną niedzielę &#8211; 1 września o godzinie 11.00 będzie odprawiona Msza Święta z okazji nowego roku szkolnego i katechetycznego w intencji dzieci, młodzieży, nauczycieli, wychowawców i katechetów, z prośbą o wytrwałość w nauce i pracy oraz o błogosławieństwo Boże. Na tę Mszę Świętą zapraszam szczególnie pierwszoklasistów z plecakami i przyborami szkolnymi, które będą poświęcone.
  * Także w następną niedzielę zmiana tajemnic różańcowych po Mszy Świętej o godzinie 9.00.