---
id: 2065
title: III Niedziela zwykła
date: 2017-01-23T18:00:08+00:00
author: admin
layout: revision
guid: http://anielaolsztynek.pl/2017/01/2062-autosave/
permalink: /2017/01/2062-autosave/
---
> **Mt 4, 12-23**
> 
> **Posłany do grzeszników**
> 
> Jezus nie został posłany do sprawiedliwych, ale do grzeszników, nie do zdrowych, ale do chorych. Ta prawda bardzo mocno wybrzmiewa na kartach nowego Testamentu. Bóg nie odrzuca nikogo, nawet największego grzesznika. Dla każdego istnieje możliwość zbawienia, którą Bóg pragnie zrealizować. Kto lub co więc daje nam prawo do tego, aby innym zbawienia odmawiać? Co więcej, jaki grzech może nas samych oddzielić od Boga? Nie ma takiego grzechu, który by nie mógł być przebaczony. Bóg jest bogaty w miłosierdzie. Niech ta prawda nieustannie rozświetla nasze wewnętrzne ciemności.
> 
> <span style="color: #666699;">Panie, Ty zbawiasz wszystkich, którzy do Ciebie wołają. Otwórz nasze oczy na Twoje światło, aby dzięki niemu rozpierzchły się nasze wewnętrzne ciemności.</span>

  * Dziękuję &#8222;Swojskiej Nutce&#8221; pod kierownictwem p. Jerzego Tytza i Wiesława Dubickiego za koncert kolęd, którego mogliśmy dziś wysłuchać.
  * Dziś po Mszy Świętej o godzinie 17:00 odbędzie się próba chóru parafialnego, który w następną niedzielę wystąpi z koncertem podczas Mszy Świętej o godzinie 11:00.
  * W środę wypada liturgiczne Święto Nawrócenia Świętego Pawła Apostoła i zakończenie Tygodnia Modlitw o Jedność Wszystkich Chrześcijan.
  * Msze Święte w tym tygodniu: jutro Mszy Św. nie będzie, w sobotę o godzinie 17:00, w pozostałe dni o godzinie 8:00.
  * Wszystkim nauczycielom, dzieciom, młodzieży na progu ferii zimowych życzę miłego odpoczynku i samych najlepszych wrażeń.
  * Jest do nabycia nowy numer „Gościa Niedzielnego”.
  * **Porządek kolędy w tym tygodniu:**

  1. <span style="text-decoration: underline;">Ul. Leśników</span> – poniedziałek, godz. 09:00; <span style="text-decoration: underline;">cd</span> – poniedziałek, godz. 15:00, następnie ul. Leśna 22, 26, 28, 30, ul. Sosnowa i Wiśniowa 29, 31, 33 oraz Wrzosowa 1.
  2. Ul. Wiśniowa – wtorek, godzina 15:00.
  3. Ul. Leszczynowa, Dębowa, Brzozowa i Głogowa– środa, godz. 14:30.
  4. Ul. Jagodowa – czwartek, godz. 15:00.
  5. Ul. Wrzosowa 2, 4, 6, 8, 11, 13 – piątek, godz. 14:30.
  6. Ul. Wrzosowa 3, 5 – sobota, godz. 9:30.