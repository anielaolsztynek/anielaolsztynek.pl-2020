---
id: 1375
title: XXXII Niedziela zwykła
date: 2014-11-09T20:28:43+00:00
author: admin
layout: revision
guid: http://anielaolsztynek.pl/2014/11/1374-revision/
permalink: /2014/11/1374-revision/
---
> **Mt 25, 1-13**
> 
> **Wyjść na spotkanie Oblubieńca**
> 
> Życie chrześcijanina to nie oczekiwanie na śmierć czy ucieczka przed nią za wszelką cenę. Życie chrześcijanina to oczekiwanie na Oblubieńca! Moment naszej śmierci będzie chwilą spotkania z Tym, który do końca nas umiłował. Czy naprawdę tak myślimy? Czy tego oczekujemy? Chrześcijanin nie tylko czeka na Jezusa, ale też przygotowuje się do tego spotkania. Przeżywa swoje życie tu i teraz, lecz nie zapomina, że jego prawdziwy dom jest w sercu Ojca, że Jego ojczyzna jest w niebie i potrafi myśleć perspektywicznie. Dziś wybieramy i przygotowujemy nie tylko nasze jutro, ale także naszą wieczność!
> 
> <span style="color: #666699;">Jezu, pragnę, aby każdy nowy dzień mojego życia był nowym, coraz bardziej świadomym wychodzeniem ku miłości, ku Tobie spotykanym w drugim człowieku.</span>

  * We wtorek &#8211; 11 listopada wypada 96 rocznica Odzyskania Niepodległości Polski. O godzinie 11:00 Msza Święta w intencji Ojczyzny w kościele p.w. Najświętszego Serca Pana Jezusa w Olsztynku z udziałem pocztów sztandarowych, chóru kameralnego &#8222;Arte del Canto&#8221; i zespołu wokalno-instrumentalnego &#8222;Swojska Nutka&#8221;. Po Mszy Świętej przemarsz i złożenie kwiatów pod tablicą Orła Białego przy ulicy Zamkowej. Natomiast w godzinach od 12:00 do 15:00 będzie możliwość zwiedzania wyremontowanych pomieszczeń ratusza przeznaczonych na Multimedialne Muzeum Stalagu I B i Historii Olsztynka. O godzinie 18:00 odbędzie się uroczysty koncert i wspólne śpiewanie pieśni patriotycznych w sali koncertowej Gimnazjum im. Noblistów Polskich.
  * W dniu 11 listopada wypada też 14 rocznica poświęcenia dzwonu i plebanii w  naszej parafii.
  * Zgodnie z zapowiedzią dziś po Mszy Świętej będą zbierane dobrowolne ofiary na Pomoc Kościołowi w Potrzebie. W tym roku chcemy solidaryzować się i przekazywać pomoc kościołowi prześladowanemu w Syrii.
  * Jest do nabycia nowy numer &#8222;Gościa Niedzielnego&#8221;.
  * W następną niedzielę ofiary zbierane na tacę będą przeznaczone na potrzeby Światowych Dni Młodzieży w Krakowie w 2016 roku.