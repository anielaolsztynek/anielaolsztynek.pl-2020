---
id: 1224
title: 'II Niedziela Wielkanocna &#8211; Niedziela Miłosierdzia Bożego'
date: 2014-04-29T18:56:13+00:00
author: admin
layout: revision
guid: http://anielaolsztynek.pl/2014/04/1223-revision/
permalink: /2014/04/1223-revision/
---
> <span style="color: #000000;"><strong>J 20, 19-31</strong></span>
> 
> <span style="color: #000000;"><strong>Być wierzącym</strong></span>
> 
> Jedynie miłosierdzie jest tak subtelne, aby wejść przez zamknięte drzwi i wprowadzić pokój i radość, nie przerażając, nie zniewalając, nic nie narzucając. Kiedy przyjmuję Miłosiernego w wieczerniku mojego serca, kiedy rozpoznaję Go, raduję się Jego obecnością, przyjmuję dar Jego Ducha &#8211; staję się posłanym do innych, by to miłosierdzie dalej przekazywać! Niedowiarek to ten, który nie wierzy, że może być kochany gratis &#8211; miłością uprzedzającą, przebaczającą, posyłającą! Wierzący natomiast to ten, który przyjmuje z  wdzięcznością dar miłosierdzia!
> 
> <span style="color: #666699;">Jezu, staję przed Tobą i wsłuchuję się w Twoje pragnienie względem mnie: &#8222;Unieś tutaj swój palec i zobacz moje ręce, podnieś też swoją rękę i włóż w mój bok. I przestań być niedowiarkiem, a bądź wierzącym&#8221;. </span>

  * Dziś dzień kanonizacji Jana Pawła II i Jana XXIII. Jest to okazja do wdzięczności wobec Opatrzności Bożej za dar tych dwóch wielkich papieży, dla nas Polaków, zwłaszcza za dar Papieża &#8211; Rodaka, nazywanego Papieżem Miłosierdzia.
  * Dziś Msze Święte w naszym kościele będą odprawione o godzinie 9.00, 17.00 i wyjątkowo o godzinie 15.00 (nie będzie Mszy Świętej o godzinie 11.00 z uwagi na uroczystości kanonizacyjne w Watykanie).
  * Dziś po każdej Mszy Świętej będę przekazywał wszystkim chętnym kanonizacyjną &#8222;Iskrę Miłosierdzia&#8221;, która wędruje od Łagiewnik poprzez Olsztyn (skąd odebraliśmy ją w Niedzielę Palmową), do wszystkich parafii, gdzie chcemy przekazywać ją do Waszych domów, by ta Iskra Bożego Miłosierdzia płonęła we wszystkich sercach, rodzinach, domach i w codziennym życiu. Po błogosławieństwie odmówimy przy świetle kanonizacyjnej Iskry Miłosierdzia rodzinną modlitwę Świętego Jana Pawła II, następnie będziemy podchodzili do stóp ołtarza ze swoim lampionem czy też świeczką, aby przyjąć tę Iskrę Miłosierdzia. (Jest to symbol, który pielęgnujemy i który przypomina nam Świętego Jana Pawła II &#8211; Papieża Miłosierdzia). Każdy też otrzyma obrazek  &#8211; pamiątkę kanonizacji Świętego Jana Pawła II.
  * Z okazji dzisiejszej kanonizacji w kościele Chrystusa Odkupiciela Człowieka w Olsztynie, przy ulicy Kardynała Stefana Wyszyńskiego 11, o godzinie 18.00 odbędzie się dziękczynny koncert pt. &#8222;Iskra Miłosierdzia&#8221;. Wstęp wolny. Więcej szczegółów na plakacie przy wejściu do kościoła.
  * Dzisiejszą Niedzielą Miłosierdzia rozpoczyna się 70 Tydzień Miłosierdzia, który odbywać się będzie pod hasłem:  &#8222;Święty Jan Paweł II &#8211; Apostoł Miłosierdzia&#8221;.
  * Dzisiejszy dzień to także patronalne Święto Caritas. Ofiary zbierane w tym dniu przeznaczone są na wsparcie dzieł Caritas Archidiecezji Warmińskiej. Przy okazji dziękuję naszemu Parafialnemu Zespołowi Caritas za ogromne zaangażowanie i piękną pracę na rzecz najuboższych. Dziękuję też wszystkim wolontariuszom.
  * Dziękuję wszystkim dzieciom za ich szczere ofiary złożone w ramach jałmużny wielkopostnej  o łącznej kwocie 370 złotych (przed rokiem 200 złotych). Dorośli złożyli dar w kwocie 230 złotych. Tymi ofiarami wsparliśmy osoby najbardziej potrzebujące pomocy, a zwłaszcza chore.
  * Próby dla dzieci przed I Komunią Świętą w tym tygodniu odbędą się w poniedziałek, wtorek i środę o godzinie 17.45.
  * W najbliższy czwartek rozpoczyna się maj &#8211; miesiąc poświęcony czci Matki Bożej. Zachęcam do udziału w nabożeństwie majowym codziennie po Mszy Świętej o godzinie 17.00, w niedziele o godzinie 8.45.
  * W dniu 1 maja (czwartek) Msza Święta wraz z nabożeństwem majowym będzie o godzinie 10.00.
  * Najbliższy piątek to I Piątek maja. Przed południem odwiedziny chorych, okazja do Spowiedzi Św. od godziny 16.30.
  * Także w piątek &#8211; 2 maja &#8211; Wyższe Seminarium Duchowne serdecznie zaprasza na tradycyjny już Dzień Wdzięczności &#8211; Dzień Otwartych Drzwi, który rozpocznie się Mszą Świętą o godzinie 10.00. Program jest wywieszony w gablocie.
  * Dzień 2 maja to również Dzień Flagi Narodowej. Zachęcam do wywieszenia naszej narodowej flagi &#8211; jest to wyraz naszego patriotyzmu, szacunku do Ojczyzny i właściwej postawy obywatelskiej.
  * Liturgiczna Uroczystość Najświętszej Marii Panny Królowej Polski wypada w sobotę 3 maja. Msze Święte w tym dniu będą o godzinie 10.00 i 17.00.
  * Zmiana tajemnic różańcowych w następną niedzielę przed Mszą Świętą o godzinie 9.00.
  * Natomiast po Mszy Świętej o godzinie 9.00 wystąpi z krótkim koncertem pieśni wielkanocnych &#8222;Swojska Nutka&#8221; z Klubu Seniora, który działa przy MOPS-ie.
  * Bóg zapłać za ofiary złożone w kwietniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w sobotę o godzinie 15.00 w Domu Pomocy Społecznej. W minionym miesiącu dokończono ogrodzenie przed kościołem wokół parkingu i zamontowano dwa przęsła metalowe, także zamontowano nowy krzyż informacyjny o Mszach Świętych przy bramie wjazdowej. Łączny koszt tych inwestycji to ponad 28 000 złotych. Sukcesywnie będą wykonywane kolejne przęsła ogrodzeniowe. Co do kontynuacji ogrodzenia &#8211; nie wiadomo jeszcze, czy uda się je dokończyć w tym roku.
  * Jest do nabycia nowy numer &#8222;Gościa Niedzielnego&#8221;.