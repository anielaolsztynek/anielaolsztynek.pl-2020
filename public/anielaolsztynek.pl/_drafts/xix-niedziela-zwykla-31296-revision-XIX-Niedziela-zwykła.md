---
id: 1297
title: XIX Niedziela zwykła
date: 2014-08-10T00:12:50+00:00
author: admin
layout: revision
guid: http://anielaolsztynek.pl/2014/08/1296-revision/
permalink: /2014/08/1296-revision/
---
> **Mt 14, 22-33**
> 
> **Przekroczyć siebie**
> 
> Jezus jest Panem całego stworzenia, które jest Mu poddane z miłością. Ucisza burzę i nawałnicę, chodzi po wodzie. Pozwala doświadczać tego także tym, którzy są blisko Niego, którzy Mu wierzą. Piotr szedł do Jezusa po wodzie. Franciszek głosił kazanie do ryb, uspokoił groźnego wilka. Faustyna modlitwą zatrzymywała zbliżającą się burzę. Przykłady można by mnożyć dalej. Wiara jest tą rzeczywistością, w której człowiek może przekraczać siebie, swoje przyzwyczajenia, schematy, lęki, aby dojść do Boga.
> 
> <span style="color: #666699;">Jezu, jeśli Ci zaufam, zaskoczę sam siebie. Dziękuję Ci, że działasz z mocą w chwilach trudnych mojego życia. Powierzam Ci wszystkich zmagających się z nawałnicami wiary.</span>

  * Liturgiczna Uroczystość Wniebowzięcia Najświętszej Marii Panny &#8211; Matki Bożej Zielnej wypada w piątek, 15 sierpnia. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych, które będą odprawiane w tym dniu jak w każdą niedzielę. Jest to święto obowiązkowe.
  * W tym dniu jest też organizowane Regionalne Święto Ziół w Skansenie. Msza Święta w kościele w Skansenie też będzie połączona z poświęceniem ziół i kwiatów.
  * Jest do nabycia nowy numer &#8222;Gościa Niedzielnego&#8221;.
  * W dniu jutrzejszym trzydzieścioro dzieci z naszej parafii z rodzin objętych pomocą, udaje się na dziesięć dni na kolonie w Rybakach. Dziękuję Parafialnemu Zespołowi Caritas za przygotowanie tych kolonii od strony formalnej a Urzędowi Miasta za dowóz dzieci. Jutro Msza Święta o godzinie 8:00.