---
id: 1867
title: Niedziela Trójcy Przenajświętszej
date: 2016-05-24T09:33:40+00:00
author: admin
layout: revision
guid: http://anielaolsztynek.pl/2016/05/1864-autosave/
permalink: /2016/05/1864-autosave/
---
> **J 16, 12-15**
> 
> **Pełna prawda**
> 
> To oczywiste, że Duch Prawdy poprowadzi wierzących ku prawdzie. On przecież nie zna innego &#8222;kierunku&#8221;. Zaprzeczyłby sobie samemu, prowadząc uczniów ku czemuś innemu niż prawda. Może jednak zrodzić się pytanie, jaki wymiar ma owo &#8222;pełnej&#8221;. Przecież to, co objawił Bóg Ojciec w Starym Testamencie, a następnie Chrystus w Ewangelii, nie było jakąś półprawdą (jeżeli taka w ogóle istnieje), jej niedopowiedzeniem, lecz prawdą <span style="font-style: normal;">par excellence. &#8222;</span>Ku pełnej prawdzie<span style="font-style: normal;">&#8221; </span>jest darem dla wierzących, którzy będą mogli kontemplować tajemnicę Boga w Trójcy. Po objawieniu Ojca jako Stwórcy i Władcy świata, a następnie Syna jako naszego Pana i Zbawiciela, nadejdzie czas poznania Ducha Świętego &#8211; tej uświęcającej więzi miłości.
> 
> <span style="color: #666699;">Jezu, dziś z radością wołam: Chwała Ojcu i Tobie, i Duchowi Świętemu&#8230; Ty pozwalasz mi poznać prawdę, wobec której mój umysł jest za ciasny, a serce za małe. Wierzę w Ciebie i wielbię Cię.</span>
> 
> <span style="color: #666699;"><br /> </span>

  * Uroczystość Najświętszego Ciała i Krwi Pana Jezusa – Boże Ciało – wypada w najbliższy czwartek, 3 czerwca. Tradycyjnie Msza Święta jako jedyna w tym dniu będzie odprawiona w amfiteatrze w Skansenie  o godzinie 10:00. Po Mszy Świętej idąc w procesji Eucharystycznej udamy się do czterech ołtarzy. W związku z tym bardzo proszę o wykonanie ołtarzy w tych samych miejscach, co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Do udziału w procesji zapraszam Panie z Kółek Różańcowych, Strażaków i całą służbę liturgiczną. Dziewczynki, które były w tym roku u Pierwszej Komunii Świętej, a także wszystkie chętne dziewczynki zapraszam do sypania kwiatków w czasie procesji Eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych w albach również zapraszam do udziału w procesji – do niesienia poduszek z emblematami religijnymi. Procesja zakończy się w kościele, gdzie zaśpiewamy te Deum i odmówimy litanię do Najświętszego Serce Pana Jezusa.
  * W najbliższą środę dzieci pierwszokomunijne udają się do Gietrzwałdu, aby uczestniczyć we Mszy Świętej dziękczynnej za dar I Komunii Świętej.
  * W najbliższy piątek zapraszam kandydatów do bierzmowania na Mszę Świętą o godzinie 17:00, połączoną z nabożeństwem majowym. Po Mszy Świętej spotkanie.
  * Wszystkich chętnych do korzystania z pomocy żywnościowej w ramach programu FEAD, który będzie trwał od sierpnia tego roku do czerwca przyszłego roku, proszę o dostarczenie zaświadczenia o dochodach. Jest to bezwzględnie konieczne, żeby znaleźć się na liście, która musi być zatwierdzona przez MOPS (takie są rygory narzucone z góry).
  * We wtorek Msza Święta i nabożeństwo majowe o godzinie 8:00.