---
id: 839
title: I niedziela Wielkiego Postu
date: 2013-02-23T00:32:53+00:00
author: admin
layout: revision
guid: http://anielaolsztynek.pl/2013/02/838-revision/
permalink: /2013/02/838-revision/
---
> **Łk 4, 1-13**
> 
> **Wzór walki**
> 
> Atak Złego następuje zazwyczaj wtedy, gdy jesteśmy u kresu sił. Wówczas pojawiają się wątpliwości, czy aby na pewno Bóg mnie kocha. Skoro jestem Jego dzieckiem, dlaczego w takim razie tyle trudności pojawia się w moim życiu? Dlaczego cierpię? W kolejnym ataku Szatana nawet słowo Boże jest użyte, aby przekonywać, iż Bóg powinien sprawić to, czego pragnę, a jeśli tego nie czyni, to widocznie wcale Mu na mnie nie zależy. Za trzecim razem diabeł przypuszcza frontalny atak. Kto jest szczęśliwy i ma wszystko, czego zapragnie? Bogaty. A więc walcz o pieniądze! Te pokusy nie dotyczyły wyłącznie Jezusa. Zły podobnie atakuje każdego z nas.
> 
> <span style="color: #666699;">Jezu, zwycięski w walce z kusicielem, naucz mnie używać oręża słowa Bożego do obrony przed złem, naucz mnie całkowitego zaufania Ojcu!</span>

  * Pierwsza niedziela Wielkiego Postu jest jakby drugim początkiem tego okresu dla tych, którzy nie wzięli udziału w liturgii Środy Popielcowej. Cały Kościół rozpoczął 40-dniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu przez intensywną modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. Droga Krzyżowa w każdy piątek Wielkiego Postu o godzinie 16.30. Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. Gorzkie Żale w niedziele Wielkiego Postu o godzinie 8.45. Pamiętajmy też o osobistych umartwieniach, a także o postanowieniach na Wielki Post (modlitwa, jałmużna, post) &#8211; jest wystawiona skarbonka, do której możemy składać jałmużnę wielkopostną z myślą o biednych, dla dzieci są skarbonki z kartonu.
  * Rodzina z Wilkowa, która ucierpiała przed Świętami Bożego Narodzenia na skutek pożaru mieszkania, wyraża jeszcze raz wdzięczność za okazaną pomoc, dzięki której mieszkanie zostało wyremontowane. Prosi jednocześnie o pomoc, jeśli to możliwe, w postaci używanych mebli (wersalka, biurko i spanie dla dzieci, pralka). mieszkańcy z budynku socjalnego tez proszą o pomoc (wersalka, pralka, lodówka, kuchenka gazowa &#8211; mała dwupalnikowa).
  * Jest do nabycia nowy numer &#8222;Gościa Niedzielnego&#8221;.
  * W dniu dzisiejszym o godzinie 15.00 w kinie &#8222;Grunwald&#8221; odbędzie się projekcja filmu pt. &#8222;Szukałem Was&#8221; o Błogosławionym Janie Pawle II. Cena biletu to 8 zł.
  * W minionym tygodniu odszedł do wieczności nasz parafianin z Wilkowa ś.p. Edward Przybułowski &#8211; lat 54.
  * Jutro Mszy Świętej nie będzie.
  * W następną niedzielę po Mszy Świętej będą zbierane dobrowolne ofiary na misje.
  *