---
id: 1470
title: III Niedziela Wielkiego Postu
date: 2015-03-10T00:38:47+00:00
author: admin
layout: revision
guid: http://anielaolsztynek.pl/2015/03/1468-revision-2/
permalink: /2015/03/1468-revision-2/
---
> **J 2, 13-25**
> 
> **Wytrwałość i cierpliwość**
> 
> Działalność Jezusa jako Mesjasza związana była z tym, co duchowe. Syn Boży nie zapoczątkował zbrojnego powstania przeciw Rzymianom i nie przywrócił Izraelowi niezależności politycznej. Tym, co dla Jezusa było ważne, to miejsce dla Boga w ludzkich sercach. Jedyną rewolucją, jaką On zapoczątkował, jest rewolucja ludzkich serc. Dla wielu Mu współczesnych było to trudne do przyjęcia i zrozumienia. Zbawiciel nie od razu wszystko przed nami odsłania. Bywa, że musimy na pewne znaki czekać, ucząc się tym samym wytrwałości i cierpliwości.
> 
> <span style="color: #666699;">Jezu Mistrzu, oto stoję przed Tobą i wołam: Ześlij na mnie Ducha Świętego, abym umiał z pokorą przyjąć wszystko, co do mnie mówisz, i bym wytrwale realizował to w życiu.</span>

  * Rekolekcje wielkopostne w naszej parafii rozpoczną się za tydzień &#8211; w IV Niedzielę Wielkiego Postu, czyli 15 marca i będą trwały do środy włącznie. Rekolekcje wygłosi Ksiądz Michał Tunkiewicz.
  * Zachęcam nieustannie i zapraszam do udziału w nabożeństwie Drogi Krzyżowej w piątki o godzinie 16:30; w tym tygodniu Droga Krzyżowa będzie w intencji rekolekcji i całej parafii.
  * Jutro Msza Święta o godzinie 8:00.
  * Jest do nabycia nowy numer &#8222;Gościa Niedzielnego&#8221;.
  * Z okazji dzisiejszego Dnia Kobiet wszystkim Paniom składam najlepsze życzenia: by zawsze były otoczone szacunkiem, zwłaszcza ze strony swoich mężów, dzieci, bliskich i znajomych. Życzę też wiele zdrowia, pogody ducha i Bożego błogosławieństwa w pracy oraz w codziennym życiu.
  * Wydawanie żywności osobom objętym pomocą odbędzie się w najbliższą środę w godzinach od 18:00 do 19:00. Po godzinie 19:00 mogą przyjść wszyscy chętni, którzy lubią jabłka.