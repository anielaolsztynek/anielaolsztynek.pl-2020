---
id: 1323
title: 'XXIV Niedziela zwykła &#8211; Święto Podwyższenia Krzyża Świętego'
date: 2014-09-20T22:54:48+00:00
author: admin
layout: revision
guid: http://anielaolsztynek.pl/2014/09/1320-revision-2/
permalink: /2014/09/1320-revision-2/
---
> **J 3, 13-17**
> 
> **Wielkie wyznanie**
> 
> Mocy i wszechmocy, z którymi Bóg przyszedł do człowieka, nie można rozumieć w kategoriach czysto ludzkich. Jego moc bowiem to miłość, a Jego wszechmoc to miłosierdzie! Bóg nie zwyciężył zła w sposób wielki i spektakularny. Zwyciężył w sposób cichy i ukryty, stając się jedno z człowiekiem w jego największym cierpieniu, odrzuceniu, zagubieniu, biorąc na siebie konsekwencje tego, co człowieka niszczy najbardziej &#8211; jego grzechu! Krzyż to wielkie wyznanie miłości!
> 
> <span style="color: #666699;">Jezu, jestem dla Ciebie tak ważny, że ani przez chwilę nie zawahałeś się oddać tego, co najcenniejsze &#8211; samego siebie, abym ja mógł się cieszyć wolnością i prawdą o tym, że Ojciec nieskończenie mnie miłuje. W zachwycie staję przed krzyżem! Dziękuję!</span>

  * Dziś odbywają się uroczystości odpustowe w 137 rocznicę Objawień Najświętszej Marii Panny w Gietrzwałdzie i 48 Dożynki Archidiecezjalne. Uroczysta Msza Święta będzie odprawiona przy Źródełku o godzinie 11:00. Przewodniczył jej będzie Ksiądz Arcybiskup Wojciech Ziemba Metropolita Warmiński, homilię wygłosi Ksiądz Antoni Pacyfik Dydycz Biskup Senior Diecezji Drohiczyńskiej.
  * W następną niedzielę na terenie naszej parafii &#8211; w Skansenie &#8211; odbędą się Dożynki Wojewódzkie, które rozpoczną się Mszą Świętą o godzinie 12:00 pod przewodnictwem Arcybiskupa Wojciecha Ziemby Metropolity Warmińskiego. W związku z tym nie będzie Mszy Świętej o godzinie 11:00 w naszym kościele &#8211; zapraszam do Skansenu. Wstęp do Skansenu tego dnia jest wolny.
  * Spotkanie z rodzicami dzieci pierwszokomunijnych za dwa tygodnie, 28 września po Mszy Świętej o godzinie 11:00.
  * Spotkanie z kandydatami do bierzmowania w piątek 26 września o godzinie 17:00.
  * Jutro i w czwartek Msza Święta o godzinie 8:00, w sobotę Msza Święta ślubna o godzinie 16:00.
  * W najbliższy piątek dyżur w punkcie Caritas w godzinach od 18:00 do 19:00.
  * Jest do nabycia nowy numer &#8222;Gościa Niedzielnego&#8221;.
  * Dziś po Mszy Świętej o godzinie 17:00 próba chóru.

> <span style="color: #666699;"><br /> </span>