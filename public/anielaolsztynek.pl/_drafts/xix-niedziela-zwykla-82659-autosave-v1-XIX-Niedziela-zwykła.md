---
id: 2666
title: XIX Niedziela zwykła
date: 2019-08-10T21:21:45+00:00
author: admin
layout: revision
guid: http://anielaolsztynek.pl/2019/08/2659-autosave-v1/
permalink: /2019/08/2659-autosave-v1/
---
> **Łk 12, 32-48**
> 
> **Przepis na szczęście**
> 
> Każdy, kto ma świadomość, jak wielkie i niewysłowione są Boże dary udzielone nam w Chrystusie, chciałby je jak najlepiej przyjąć i jak najowocniej spożytkować, aby w ten sposób oddać chwałę Bogu i uczynić swoje życie szczęśliwym. Jezus dziś mówi: &#8222;Szczęśliwi słudzy, których pan zastanie czuwających, gdy przyjdzie&#8221; (Łk 12, 37). Dziwna może się wydawać ta Jezusowa recepta na szczęście. Czuwanie kojarzy się przecież z życiem w napięciu, w ciągłym niepokoju. Ale ta recepta pochodzi od Jezusa, nie jest ludzkim wymysłem. To w pewien sposób egzamin z wiary, która musi być nieustannie poddawana próbom, aby stawała się coraz mocniejszym fundamentem gmachu życia, nie tylko własnego. Wiara w obietnice Jezusa oczyszcza niepewność czuwania z pomysłów budowania królestwa tu, na ziemi. Uczy właściwych kryteriów oceny rzeczywistości i działania. Służyć, czyli realizować to, co Bóg mi powierzył, to najlepszy sposób na szczęście.
> 
> <span style="color: #666699;">Boże Ojcze, który nie wahałeś się oddać swojego Syna, jakże nie miałbyś mi dać wszystkiego w Nim! Pomóż mi zachować czujność serca, abym zawsze był wdzięczny za udzielone dary.</span>

&nbsp;

  * Liturgiczna Uroczystość Wniebowzięcia Najświętszej Maryi Panny — Matki Bożej Zielnej wypada w czwartek 15 sierpnia. Zachęcam do przyniesienia w tym dniu bukietów z kwiatów, ziół i zbóż. Ich poświęcenie odbędzie się w czasie Mszy Świętych, które będą odprawiane w tym dniu, jak w każdą niedzielę.
  * W tym dniu jest organizowane Regionalne Święto Ziół w Skansenie. Msza Święta w Skansenie w kościele o godz. 12:00 połączona będzie z poświęceniem ziół i kwiatów.
  * W sobotę Msza Święta ślubna o godz. 16:00.
  * W następną niedzielę o godz. 11:00 będzie odprawiona Msza Święta w intencji pszczelarzy w ramach obchodów Regionalnego Dnia Pszczelarza w Olsztynku. Jest to Msza Święta zamówiona przez Rejonowe Koło Pszczelarzy w Olsztynku. W czasie tej Mszy Świętej będą poświęcone dwa witraże (w tym jeden ufundowany przez pszczelarzy).
  * Do dzisiejszego numeru &#8222;Gościa Niedzielnego&#8221; jest dołączona płyta CD z najpiękniejszymi pieśniami maryjnymi i patriotycznymi w wykonaniu Wojska Polskiego.
  * Od 15 sierpnia w wybranych kinach można oglądać film &#8222;Tajemnice Ojca Pio&#8221;. Jest to najnowsze biograficzne dzieło o wielkim świętym.