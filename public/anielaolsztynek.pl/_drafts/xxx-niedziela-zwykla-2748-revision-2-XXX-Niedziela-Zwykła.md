---
id: 750
title: XXX Niedziela Zwykła
date: 2012-10-31T19:35:02+00:00
author: admin
layout: revision
guid: http://anielaolsztynek.pl/2012/10/748-revision-2/
permalink: /2012/10/748-revision-2/
---
> **Mk 10, 46-52**
> 
> **Bartymeusz**
> 
> <span style="color: #000000;">Jest taka bolesna uwaga, którą niekiedy można usłyszeć. Pojawia się ona wówczas, gdy ktoś czegoś szuka i nie może znaleźć mimo różnego rodzaju wskazówek. Brzmi ona: &#8222;Jesteś ślepy!&#8221;. Tym razem niewidomy z Ewangelii to postać znana. Moglibyśmy powiedzieć: &#8222;Bartymeusz z Jerycha&#8221;. Ponadto zastanawia nawet to, że jest podane imię jego ojca &#8211; Tymeusz. Na tej podstawie można wnioskować, że była to osoba znana w tamtejszej społeczności. Gdy Bartymeusz prosi Jezusa o litość, inni go uciszają, a gdy Jezus mówi, aby go zawołali, pojawiają się głosy otuchy. Dopiero jednak samo spotkanie z Jezusem doprowadza do cudu. Bartymeusz przejrzał. Jego wiara to sprawiła.</span>
> 
> <span style="color: #666699;">Panie Jezu, miej w opiece wszystkich, którzy z braku wiary nie widzą Boga. Daj im światło łaski. Postaw na drodze ich życia świadków wiary. Spraw, aby Twoje życie było dla nich wzorem wypełnienia woli Ojca. Niech w duchu wiary na modlitwie Twoi wierni zanoszą modlitwy. </span>

  * W środę ostatnie nabożeństwo różańcowe.
  * Uroczystość Wszystkich Świętych obchodzimy w czwartek &#8211; 1 listopada. Msze Święte w tym dniu zostaną odprawione o godzinie 9.00 i 11.00. Nie będzie Mszy Świętej o godzinie 17.00. Procesja żałobna z naszego kościoła na cmentarz komunalny bezpośrednio po Mszy Świętej o godzinie 11.00. Na cmentarzu nabożeństwo za zmarłych. Po nabożeństwie będzie okazja do poświęcenia nowych krzyży i pomników na grobach zmarłych.
  * Natomiast na cmentarzu przy ulicy Grunwaldzkiej Msza Święta będzie o godzinie 14.00. Po niej procesja i nabożeństwo za zmarłych.
  * Wspomnienie wszystkich wiernych zmarłych tzw. Dzień Zaduszny wypada w piątek &#8211; 2 listopada. Jest to jednocześnie I Piątek listopada. W tym dniu odwiedziny chorych przed południem. Po południu Spowiedź Święta od godziny 16.00.
  * Dniem Zadusznym rozpoczyna się Tydzień Modlitw za Zmarłych &#8211; do 8 listopada będzie odprawiane nabożeństwo za zmarłych tzw. wypominki o godzinie 16.30. W niedzielę za tydzień zaśpiewamy Koronkę do Miłosierdzia Bożego w intencji zmarłych o godzinie 8.45. Natomiast po Mszy Świętej o godzinie 9.00 zmiana tajemnic różańcowych. Przez cały listopad będzie odprawiana Msza Święta za tych wiernych zmarłych z naszych rodzin, których imiona wypisaliśmy na kartkach.
  * Informujemy, że w dniach 29, 30 i 31 października będzie uruchomiony bezpośredni transport dla mieszkańców Olsztynka na cmentarz przy ulicy Wilczej według następującego rozkładu: I kurs &#8211; godzina 10.00-11.40; II kurs &#8211; godzina 11.30-13.00. Autobus odjeżdża sprzed Szkoły Podstawowej, będzie zatrzymywał się przy naszym kościele.
  * Po Mszy Świętej przy wyjściu można jeszcze nabywać kartki na wypominki i Mszę Świętą gregoriańską.
  * W związku z liczeniem wiernych obecnych na Mszy Świętej w poprzednią niedzielę &#8211; 21 października &#8211; uzyskano dane, że frekwencja wyniosła 24,8 % w stosunku do wszystkich statystycznych parafian (2014).. Obecnych było 500 osób. po odliczeniu tych, których nie odwiedzam po kolędzie, jak również tych, którzy są zameldowani, a aktualnie tu nie mieszkają (398) frekwencja wynosi 30,9%. Na Mszy Świętej o godzinie 9.00 obecnych było 251 osób, o godzinie 11.00 &#8211; 154 osoby, o godzinie 17.00 &#8211; 100 osób.
  * Składam serdeczne Bóg zapłać wszystkim ofiarodawcom za ofiary złożone w październiku na rzecz budowy kościoła i wszelkich inwestycji wokół kościoła oraz wyrażam wdzięczność wobec osób zaangażowanych w zbiórkę tych ofiar. Msza Święta w intencji ofiarodawców dziś o godzinie 17.00. W minionym miesiącu został położony polbruk na solidnej podbudowie wokół kościoła. Pozostał do położenia polbruk na drodze wzdłuż kaplicy. Łącznie będzie położone 460 mkw. polbruku. Całkowity koszt inwestycji wynosi ponad 64.000 złotych. Inwestycja ta nie byłaby możliwa w tym roku, gdyby nie zaangażowanie władz naszego miasta, dzięki ich staraniom znaleźli się sponsorzy tych inwestycji. Przy tej okazji pragnę wyrazić podziękowania osobom szczególnie zaangażowanym w to dzieło: Panu burmistrzowi Arturowi Wrochnie i jego zastępcy Krzysztofowi Wieczorkowi, rodzinie z naszej parafii, która wsparła tę inwestycję kwotą 4000 złotych, rodzinie, która udzieliła mi pożyczki w tym czasie, wszystkim firmom wspierającym tę inwestycję (firma wykonująca pracę żwir, piasek, krawężniki, czarnoziem).