---
id: 1616
title: XXI Niedziela zwykła
date: 2015-08-29T13:45:41+00:00
author: admin
layout: revision
guid: http://anielaolsztynek.pl/2015/08/1615-revision/
permalink: /2015/08/1615-revision/
---
> **J 6, 54. 60-69**
> 
> **Jesteśmy narzędziem w ręku Pana**
> 
> Są prawdy wiary, w które wierzymy, i nie da się ich do końca zrozumieć. Dlatego Bóg po Wniebowstąpieniu swojego Syna posyła Ducha Świętego. To On dopełnia w nas dzieła, które zapoczątkował Ojciec, a wypełnił Syn. Dzięki Jego łasce mamy dostęp do Bożych tajemnic. To On daje nam potrzebne dary duchowe &#8211; charyzmaty, abyśmy, pomimo naszej niedoskonałości, mogli być narzędziem w ręku Pana dla wypełnienia misji Kościoła. Jak relacjonuje dzisiejszy fragment Ewangelii, wielu uczniów nie wytrzymało i odeszło od Jezusa. Bo wiara jest wymagająca, ale, jak podkreśla św. Piotr, tylko Jezus daje słowa życia wiecznego.
> 
> <span style="color: #666699;">Jezu, ofiaruję Ci tych wszystkich, którzy odrzucili Twoją naukę i nie poszli za Tobą. Miej miłosierdzie nad nimi.</span>

  * Zgodnie z zapowiedzią dziś po Mszy Św. o godzinie 9:00 będzie wystawienie Najświętszego Sakramentu i Nabożeństwo Eucharystyczne o Powołania &#8211; jest to zarządzenie Księdza Arcybiskupa Wojciecha Ziemby.
  * W najbliższą środę &#8211; 26 sierpnia &#8211; wypada Uroczystość Najświętszej Marii Panny Częstochowskiej.
  * Odpust w naszej parafii ku czci patronki &#8211; Bł. Anieli Salawy za dwa tygodnie, czyli 6 września.
  * Jest do nabycia nowy numer &#8222;Gościa Niedzielnego&#8221;.
  * W najbliższy czwartek w Punkcie Caritas w godzinach od 18:00 do 19:00 będą wydawane wyprawki szkolne dla dzieci z rodzin objętych pomocą. Pomoc ta pochodzi głównie ze środków pozyskanych z Nadleśnictw: Olsztynek, Jagiełek i Iława oraz z odpisu 1% od podatku. Łączna wartość tej akcji to ponad 2000 złotych. Dziękuję Parafialnemu Zespołowi Caritas za podjęcie i realizację tej inicjatywy. (W czasie wydawania wyprawek w Punkcie Caritas będzie też dyżur).
  * We wtorek Msza Święta o godzinie 8:00.
  * W sobotę Msze Święte połączone ze ślubami o godzinie 16:00 i 17:15.