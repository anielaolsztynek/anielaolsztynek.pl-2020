---
id: 2130
title: 'Niedziela Palmowa &#8211; Niedziela Męki Pańskiej'
date: 2017-04-11T08:15:46+00:00
author: admin
layout: revision
guid: http://anielaolsztynek.pl/2017/04/2126-revision-v1/
permalink: /2017/04/2126-revision-v1/
---
> **Mt 26, 14-27, 66**
> 
> **Zdrajca**
> 
> Zdrajcy udało się zarobić trzydzieści srebrników. Za tyle sprzedał swojego Mistrza. A jaka jest nasza cena? Za ile wyrzekamy się Jezusa? Co sprawia, że Go opuszczamy, aby ucieszyć się tym, za co Go wydaliśmy? Czy przynajmniej po jakimś czasie, wcześniej lub później, być może nawet po wielu latach, potrafimy się zreflektować, i tak jak Judasz zawołać: &#8222;Zgrzeszyłem, gdyż wydałem niewinnego&#8221;, czy raczej nie pozwalamy, aby jakieś staromodne wyrzuty sumienia zakłócały ten komfort, który przecież tak bardzo nam się należy i burzyły święty spokój naszego życia? Każdy z nas wielokrotnie zdradził Mistrza. Im szybciej sobie to uświadomimy i się do tego przyznamy, tym wcześniej wydamy owoc nawrócenia.
> 
> <span style="color: #666699;">Panie Jezu, Ty jesteś wierny w swojej miłości do nas, pomimo naszej niewierności. Niech Twoja Krew obmyje nas, abyśmy wydali w naszym życiu owoc nawrócenia.</span>

  * Dzisiejszą **Niedzielą Palmową** rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze Śmierci do Życia.
  * Msza Święta w **Wielki Czwartek** jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami – chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych. Pomodlimy się wspólnie o nowe powołania duchowne.
  * W **Wielki Piątek** uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego. W Wielki Piątek obowiązuje post ścisły.
  * W **Wielką Sobotę** przez cały dzień adorujemy Jezusa Eucharystycznego w Grobie od godziny **9:30** do około **21:00**.
  * W ciągu dnia święcenie pokarmów na stół wielkanocny będzie się odbywało o godz.: **10:00**, **11:00**, **12:00**, **13:00**.
  * Święcenie pokarmów w wioskach według następującego porządku:

  1. Wilkowo 1 – **9:45**
  2. Tolejny – **9:55**
  3. Wilkowo 2 – **10:05**
  4. Sudwa Kolonia – **10:20**
  5. Karczma Świętojańska – **10:30**
  6. Świętajny – **10:40**
  7. Sudwa – **10:50**
  8. DPS – **11:00**

  * W sobotę wieczorem o godzinie **20:00** będziemy uczestniczyli w Liturgii Wigilii Paschalnej, która jest **Mszą Niedzieli Zmartwychwstania**. Na tę Liturgię przynosimy ze sobą świece chrzcielne – gromnice, paschaliki, lampiony. Na koniec tej Liturgii, pierwszej Mszy Świętej wielkanocnej, będzie wystawienie Najświętszego Sakramentu i po krótkiej modlitwie odbędzie się Procesja Rezurekcyjna ku czci Chrystusa Zmartwychwstałego. Serdecznie zapraszam do czynnego udziału w tej procesji strażaków, Kółka Różańcowe, służbę liturgiczną i muzyczną, dzieci chętne do niesienia poduszek z emblematami religijnymi. Chorągwie, różaniec, baldachim i poduszki będą dostępne w kaplicy przy głównym wejściu.
  * Liturgia Wielkiego Czwartku i Wielkiego Piątku będzie o godzinie **18:00**. Liturgia Wigilii Paschalnej rozpocznie się w sobotę o godzinie **20:00**.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * Msze Święte w pierwszym dniu Świąt będą jak w każdą niedzielę: o godzinie **9:00,** **11:00** i **17:00.** W drugim dniu Świąt Msze Św. o godzinie **9:00** i **11:00**, nie będzie Mszy Świętej o godzinie 17:00.
  * Po dzisiejszych Mszach Świętych przy wyjściu z kościoła będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * W Wielkim Tygodniu będzie jeszcze okazja do **Spowiedzi Świętej** – dziś po Mszy Świętej, każdego dnia przed Mszą Świętą, a w Wielki Czwartek i w Wielki Piątek po liturgii Triduum Paschalnego.
  * Konkurs na największą i najpiękniejszą palmę wykonaną własnoręcznie rozstrzygnięty zostanie dziś po Mszy Świętej o godzinie 11:00.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.

&nbsp;