---
id: 1441
title: IV Niedziela zwykła
date: 2015-02-02T23:04:18+00:00
author: admin
layout: revision
guid: http://anielaolsztynek.pl/2015/02/1440-revision/
permalink: /2015/02/1440-revision/
---
> **Mk 1, 21-28**
> 
> **Propozycja zmiany**
> 
> Na widok cudów, jakie czynił Syn Boży, wielu ludzi ogarniało zdziwienie. Nie spodziewali się, że działanie Boga, dokonujące się przez Jezusa i w osobie Jezusa może być aż tak znaczne. Część osób pod wpływem tych doświadczeń przyjmowało naukę Mesjasza i przemieniało swoje życie. Byli i tacy, którzy zatrzymywali się jedynie na sensacyjnej stronie wydarzeń, a ich życie biegło dalej dotychczasowym torem. Bóg nikogo nie zmusza do nawrócenia. Proponuje jedynie, że może nam pomóc zmienić życie. Jednak to każdy z nas musi podjąć decyzję. Samo bycie obserwatorem, nawet cudownych zdarzeń, nie gwarantuje zbawienia.
> 
> <span style="color: #666699;">Panie, który dokonywałeś tak wielu cudów, proszę, dodaj mi odwagi, abym szedł za Tobą i mógł zmienić to, co w moim życiu jest niedoskonałe. Nie chcę jedynie patrzeć na Ciebie, ale pragnę Cię naśladować.</span>
> 
> <span style="color: #666699;"><br /> </span>

  * Zmiana tajemnic różańcowych dziś po Mszy Świętej o godzinie 9:00.
  * Zachęcam ponownie, aby zgłaszać się do Nieustającego Różańca &#8211; jest to nieustanna modlitwa w intencji Kościoła i naszej Ojczyzny.
  * W związku z zakończeniem kolędy, która była czasem bardzo miłych i serdecznych spotkań w Waszych domach rodzinnych, pragnę wyrazić gorącą i z serca płynącą wdzięczność wobec wszystkich parafian, których odwiedziłem. Dziękuję za każdy gest życzliwości, gościnności i otwartości oraz za wszystkie ofiary, które pozwoliły w znacznej części uregulować zobowiązania finansowe. Sprawozdanie roczne odczytam za dwa tygodnie.
  * Jutro &#8211; 2 lutego &#8211; obchodzimy Święto Ofiarowania Pańskiego. W tym dniu czcimy Chrystusa Pana  Światłość Świata (symbolizują to świece) i Jego Matkę pod nazwą Matki Bożej Gromnicznej. Tradycyjnie w czasie Mszy Świętych będzie poświęcenie świec zwanych gromnicami, które przynosimy ze sobą. Można będzie też nabyć je w zakrystii. Msze Święte w tym dniu będą odprawione o godzinie 10:00 i 17:00.
  * We wtorek &#8211; 3 lutego &#8211; wypada liturgiczne wspomnienie Św. Błażeja &#8211; patrona od chorób gardła. Ku jego czci będzie poświęcenie świec oraz specjalne błogosławieństwo dla każdego indywidualnie.
  * We czwartek &#8211; 5 lutego &#8211; wypada liturgiczne wspomnienie Św. Agaty, patronki od pożarów i innych niebezpieczeństw, ku jej czci święci się chleb, który bierzemy do swoich domów.
  * W tym tygodniu wypada I Czwartek, I Piątek i I Sobota lutego. W piątek nie będzie odwiedzin chorych, będą natomiast w Dniu Chorych &#8211; 11 lutego. W piątek po południu okazja do Spowiedzi Św. od godziny 16:30, potem Msza Św. i nabożeństwo pierwszopiątkowe.
  * Gorąco zachęcam dzieci do oglądania nowej serii filmów o polskich świętych i błogosławionych, zatytułowanej &#8222;Aureola &#8211; od Stanisława do Karola&#8221;. Będą one emitowane w każdy piątek o godzinie 15:40 na kanale dziecięcym TVP ABC.
  * Jutro zbiórka elektrośmieci. Proszę zostawiać zużyty sprzęt przy bocznych drzwiach od kaplicy. Przy wyjściu z kościoła będą rozdawane ulotki.