---
id: 1386
title: I Niedziela Adwentu
date: 2014-12-07T22:38:03+00:00
author: admin
layout: revision
guid: http://anielaolsztynek.pl/2014/12/1384-revision-2/
permalink: /2014/12/1384-revision-2/
---
> **Mk 13, 33-37**
> 
> **Dom Boga**
> 
> Co jest domem Boga powierzonym mojej trosce, uwadze i czuwaniu? Domem Boga i moim jest cały stworzony świat, rzeczywistość, w której żyjemy, poruszamy się i jesteśmy. Domem Boga i moim jest moje życie, czas, który został mi dany, osoby i wydarzenia. Domem Boga i moim jest moja osoba, moje serce, moja dusza, moje zdolności i możliwości. Jezus pragnie, aby nasze oczekiwanie było uważne i zarazem pełne ufności, nadziei i radości, a nie niepewności czy lęku. Oto powraca Pan i Przyjaciel, Zbawiciel i Oblubieniec!
> 
> <span style="color: #666699;">Oczekuję Cię, Jezu, z nadzieją i radością, z troską i cierpliwością. Pragnę być gotowy na spotkanie z Tobą w codzienności i w wieczności!</span>

  * Dziś rozpoczął się Adwent, który jest czasem radosnego oczekiwania. Niech będzie to dla nas czas religijnej refleksji, modlitwy i przygotowania na przyjście Pana.
  * Naszemu przygotowaniu do nadchodzących Świąt mają pomóc rekolekcje adwentowe &#8211; poprzez Słowo Boże, Sakrament Spowiedzi i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, czyli za tydzień i wygłosi je Ojciec Lazar &#8211; kombonianin rodem z Togo.
  * Serdecznie zachęcam do udziału w Mszach Świętych roratnich o Najświętszej Marii Pannie, które będą w tym tygodniu we wtorek, czwartek i sobotę. Dzieci zapraszam z lampionami w czwartek, dzieci pierwszokomunijne obowiązkowo. Na roraty w czwartek zapraszam też młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek odbędzie się konkurs tych lampionów.
  * W tym tygodniu wypada I Czwartek, I Piątek, I Sobota grudnia. W piątek przed południem odwiedziny chorych. Po południu Spowiedź Święta od godziny 16:30.
  * Zmiana tajemnic różańcowych w następną niedzielę po Mszy Świętej o godzinie 9:00.
  * W następną, II Niedzielę Adwentu, tradycyjnie od kilku lat po Mszach Świętych będą zbierane dobrowolne ofiary na Fundusz Pomocy Kościołowi na Wschodzie.
  * Można już nabywać świece Caritas na stół wigilijny &#8211; cena 5 złotych.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców we wtorek. W tym miesiącu przybyły dwa kolejne żyrandole. Składam serdeczne podziękowania i Bóg zapłać darczyńcom tych żyrandoli: Nadleśnictwom Olsztynek, Jagiełek, Nowe Ramuki i Iława oraz Spółdzielni Handlowo-Produkcyjnej w Olsztynku.
  * Jest do nabycia nowy numer &#8222;Gościa Niedzielnego&#8221;.