---
id: 1950
title: XXII Niedziela zwykła
date: 2016-08-31T10:35:37+00:00
author: admin
layout: revision
guid: http://anielaolsztynek.pl/2016/08/1948-autosave/
permalink: /2016/08/1948-autosave/
---
> **Łk 14, 1. 7-14**
> 
> **Naśladować Boskiego Mistrza**
> 
> Bardzo często widzimy, że wielu ludzi, przepychając się, zajmuje pierwsze miejsca, choć w sposób ewidentny nie są one dla nich. Tak jest w Kościele, polityce, miejscu pracy, na uczelni, a także w sporcie. Dlaczego tak się dzieje? Człowiekowi trudno jest zaakceptować, że wyższe miejsce może się należeć komuś innemu. Uczeń Chrystusa powinien naśladować swojego Boskiego Mistrza, który jest cichy i pokorny sercem. On, zstępując z nieba, stał się sługą wszystkich. Dzięki temu został przez Boga Ojca wyniesiony do chwały nieba, gdzie zasiada jako Król. I nas, jeżeli **będziemy szli tą drogą pokory i miłości**, spotka wielki zaszczyt i usłyszymy słowa zapraszające nas na ucztę w niebie: &#8222;Przyjacielu, zajmij lepsze miejsce&#8221;.
> 
> <span style="color: #666699;">Jezu, tak często pochłania mnie zazdrość, że znów ktoś zajął lepsze, wyższe miejsce. Ożyw moje serce lekarstwem pokory, a wtedy pełną radość odnajdę w służbie ubogim braciom.</span>
> 
> <span style="color: #666699;"><br /> </span>

  * W czwartek, 1 września wypada 77 rocznica wybuchu II wojny światowej &#8211; jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem w intencji poległych o godzinie 11:30.
  * 1 września to także w  naszej Warmińskiej Archidiecezji Święto Matki Bożej Pokoju w Stoczku Warmińskim, jest to dzień modlitw o pokój na świecie.
  * Kończy się czas wakacji i zasadniczo urlopów. Wyrażamy wdzięczność Bogu za ten czas odpoczynku. Wszystkim dzieciom, młodzieży, nauczycielom, wychowawcom i katechetom życzę Bożego błogosławieństwa i wytrwałości w nauce oraz nauczaniu. Msza Święta w intencji wszystkich wymienionych wyżej w następną niedzielę o godzinie 11:00.
  * Na tę Mszę Świętą szczególnie zapraszam pierwszoklasistów z przyborami szkolnymi, które podczas Mszy Świętej zostaną poświęcone.
  * Tradycyjnie w niedziele po Mszach Świętych będą rozdawane dzieciom obrazki nawiązujące do Ewangelii. Dzieci przygotowujące się w ty roku szkolnym do I Komunii Świętej zbierają obrazki obowiązkowo.
  * W tym tygodniu wypada I czwartek, I piątek i I sobota września. W piątek przed południem odwiedziny chorych, po południu Spowiedź Święta od godziny 16:30. Zachęcam do spowiedzi na rozpoczęcie nowego roku szkolnego i do praktyki 9 I piątków miesiąca.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Odpust parafialny ku czci Bł. Anieli Salawy – patronki naszej parafii, połączony z obchodami 20-lecia parafii i 25-lecia beatyfikacji naszej patronki odbędzie się w przyszłą niedzielę &#8211; 4 września.Główna Msza Święta dziękczynna będzie odprawiona o godzinie 11:00. Przed tą Mszą Świętą, o godzinie 10:30, przedstawiony zostanie program słowno-wokalny w wykonaniu naszego parafialnego chóru, poświęcony naszej patronce. Pod koniec Mszy Świętej zaśpiewamy dziękczynne Te Deum i odmówimy Litanię ku czci Błogosławionej Anieli Salawy. Od razu po Mszy Świętej krótka prezentacja 20-letniej historii naszej parafii. Bezpośrednio po uroczystościach w naszej świątyni zapraszam wszystkich (obecność obowiązkowa!) na wspólny piknik-festyn w ogrodzie nad stawem, przy muzyce. Dla dzieci są przewidziane konkursy, gry i zabawy na parkingu przed kościołem (stąd parking będzie nieczynny dla samochodów o godzinie 11:00); dla dorosłych też &#8222;coś&#8221; będzie. Jako dar dla parafii od parafian z okazji tego jubileuszu będą 4 białe ornaty. Dobrowolną ofiarę na ten cel będzie można złożyć w czasie festynu.
  * Bóg zapłać za ofiary złożone w sierpniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców będzie odprawiona jutro o godzinie 17:00.
  * W minionym tygodniu odszedł do wieczności nasz parafianin z Sudwy, ś.p. Kazimierz Stefańczyk, lat 58. Wieczny odpoczynek racz zmarłemu dać Panie.