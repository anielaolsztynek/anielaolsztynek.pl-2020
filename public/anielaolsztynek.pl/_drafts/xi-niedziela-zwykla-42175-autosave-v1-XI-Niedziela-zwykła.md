---
id: 2215
title: XI Niedziela zwykła
date: 2017-08-22T20:49:04+00:00
author: admin
layout: revision
guid: http://anielaolsztynek.pl/2017/08/2175-autosave-v1/
permalink: /2017/08/2175-autosave-v1/
---
> **Mt 9, 36-10,8**
> 
> **Zaproszeni do królestwa**
> 
> Często całymi latami błądzimy po duchowych bezdrożach, zapominając o tym, czym jest zjednoczenie ze stadem i Pasterzem. Nie znamy już nawet Jego głosu. Smak źródlanej wody i odżywczego pokarmu zatarł się już całkiem w naszej pamięci. On jednak nie przestaje nas szukać i troszczyć się o nas. Wysyła swoich posłańców na nasze zagmatwane drogi wzywając nas do powrotu. On widzi nasze osamotnienie, zagubienie i udrękę. Gdybyśmy tylko zechcieli dać się odnaleźć&#8230; On czeka na nas i pragnie obdarzyć nas życiem. Nigdy nie jest za późno, aby powrócić. Choć droga, którą będziemy musieli pokonać, może być trudna, to On nas na niej nie zostawi. Każdy z nas zaproszony jest do tego, aby wejść do królestwa niebieskiego. Ono jest naszą ojczyzną. Niech Jego głos nas do niego prowadzi.
> 
> <span style="color: #666699;">Jezu Chryste, Dobry Pasterzu, daj nam siłę, abyśmy powrócili do Ciebie z bezdroży naszego życia. Niech wszystko to, co nas od Ciebie oddziela, przestanie być przeszkodą na drodze powrotu do Ciebie.</span>
> 
> &nbsp;

  * Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość Bożego Ciała oraz za wykonanie czterech ołtarzy i przygotowanie ołtarza w Skansenie.
  * W związku z zakończeniem roku szkolnego <span style="text-decoration: underline;">Msza Święta w intencji dzieci, młodzieży, nauczycieli i katechetów będzie odprawiona w następną niedzielę</span> <span style="text-decoration: underline;">o</span> <span style="text-decoration: underline;">godzinie</span> **11:00**, serdecznie zapraszam!
  * Również w następną niedzielę odbędzie się odpust parafialny w Orzechowie, ku czci Św. Jana Chrzciciela, o godzinie 11:00.
  * Liturgiczna <span style="text-decoration: underline;">Uroczystość Narodzenia Św. Jana Chrzciciela</span> wypada w sobotę – **24 czerwca.**
  * Jutro i we wtorek Msza Święta o godzinie 8:00.
  * Informacje na temat pielgrzymek zagranicznych, jak również pieszej pielgrzymki z Łomianek do Gietrzwałdu, są umieszczone w gablocie.
  * Jest do nabycia nowy numer &#8222;Gościa Niedzielnego&#8221;.