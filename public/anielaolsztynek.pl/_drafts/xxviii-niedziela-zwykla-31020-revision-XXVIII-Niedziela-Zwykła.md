---
id: 1021
title: XXVIII Niedziela Zwykła
date: 2013-10-13T17:02:31+00:00
author: admin
layout: revision
guid: http://anielaolsztynek.pl/2013/10/1020-revision/
permalink: /2013/10/1020-revision/
---
> **Łk 17, 11-19**
> 
> **Jeden na dziesięciu**
> 
> Dziewięciu oczyszczonych, jeden zbawiony. Straszliwa statystyka, która odzwierciedla także stan naszej relacji do Jezusa. Geniusz wiary Samarytanina nie polega na wdzięczności i głośnym uwielbianiu Boga. Spotkanie z Jezusem jest nie tylko odzyskaniem zdrowia, które przecież można kolejny raz stracić. Samarytanin, świadom braku zasług, odnalazł Boga bliskiego i miłosiernego, znalazł Boga, którego można spotkać na ulicy, Boga, który pochyla się nad ludzką nędzą i wysłuchuje próśb. On w Niego teraz wierzy.
> 
> <span style="color: #666699;">Jezu, także trąd mojego grzechu wymaga uleczenia. Nie pozwól, abym przebaczenie moich grzechów traktował  jako owoc zasług, ale daj mi wiarę i wdzięczność Samarytanina.</span>

  * Dziś w Dniu Papieskim, obchodzonym w Polsce od 13 lat, po Mszy Świętej będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych. Tegoroczny Dzień Papieski przebiega pod hasłem &#8222;Jan Paweł II &#8211; Papież Dialogu&#8221;.
  * Dziś także Dzień Maryjny ogłoszony przez papieża Franciszka. 11 października ubiegłego roku Papież Benedykt XVI ogłosił Rok Wiary. W ramach jego przeżywania, Papież Franciszek ogłosił sobotę 12 października i niedzielę 13 października Dniami Maryjnymi. Na te dni z Fatimy do Watykanu zostanie przewieziona figura Matki Bożej Fatimskiej a Papież Franciszek w niedzielę – 13 października – poświęci Matce Bożej cały świat. W naszym mieście, w kościele pod wezwaniem Najświętszego Serca Pana Jezusa w niedzielę, jak zawsze w Dniu Fatimskim, o godzinie 18.00 będzie odprawiona Msza Święta do Matki Bożej Fatimskiej o pokój na świecie i nawrócenie grzeszników. Tego dnia – tym razem bezpośrednio po Mszy Świętej – odbędzie się procesja z Figurą Matki Bożej ulicami: Świerczewskiego, Zamkową na plac przed ratuszem i powrót ulicą Krzywą i Chopina do kościoła. Podczas procesji będziemy odmawiali różaniec fatimski, a przy ratuszu odmówimy nasz akt poświęcenia świata, parafii, miasta i  gminy Matce Bożej. Bardzo prosimy o przyniesienie na procesję lampionów i świec.
  * Jutro wypada Święto Komisji Edukacji Narodowej &#8211; Dzień Nauczyciela. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy dydaktycznej i wychowawczej.
  * W piątek &#8211; 18 października &#8211; wypada liturgiczne Święto Świętego Łukasza Ewangelisty &#8211; patrona pracowników Służby Zdrowia. Wszystkim pracownikom tej profesji życzę bożego ducha i błogosławieństwa w tym szczególnym posługiwaniu ludziom chorym.
  * W następną niedzielę rozpoczyna się Tydzień Misyjny. Ofiary zbierane na tacę będą przeznaczone na misje.
  * W sobotę &#8211; 19 października &#8211; wypada liturgiczne wspomnienie Błogosławionego Księdza Jerzego Popiełuszki.
  * Na półce z prasą są wyłożone kartki na wypominki i Mszę Świętą Gregoriańską.
  * W najbliższy piątek w godzinach od 18.00 do 19.00 dyżur w punkcie Caritas.
  * Zachęcam do wspólnej modlitwy różańcowej.

  * Jest do nabycia nowy numer &#8222;Gościa Niedzielnego&#8221;.