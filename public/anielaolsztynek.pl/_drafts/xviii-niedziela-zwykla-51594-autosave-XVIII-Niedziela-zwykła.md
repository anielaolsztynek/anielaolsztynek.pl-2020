---
id: 1596
title: XVIII Niedziela zwykła
date: 2015-08-15T01:14:40+00:00
author: admin
layout: revision
guid: http://anielaolsztynek.pl/2015/07/1594-autosave/
permalink: /2015/08/1594-autosave/
---
> **J 6, 24-35**
> 
> **Szczęście na ziemi?**
> 
> Wielu szło za Jezusem tylko dlatego, że mogło najeść się do syta. Ale nie taka ma być nasza wiara. Ona ukierunkowuje nasze życie na cel ostateczny, jakim jest zbawienie i życie wieczne. Aby go osiągnąć, musimy przejść przez różne sytuacje, czasem trudne i skomplikowane. Ale nie zniechęcajmy się. Jezus tym, którzy pójdą za Nim, obiecuje, że nigdy nie będą głodni i nie będą odczuwali pragnienia. Możemy spotkać, także w naszym otoczeniu, ludzi ubogich materialnie albo żyjących bardzo skromnie, ale szczęśliwych. Możemy też spotkać osoby zamożne, ale żyjące w ciągłym napięciu i stresie. Bo nie od ilości pieniędzy na koncie zależy nasze szczęście na ziemi i zbawienie wieczne.
> 
> <span style="color: #666699;">Panie, modlę się za tych wszystkich, którzy w swoim życiu cierpią. Bez względu na to, czy są oni bogaci, czy ubodzy. Dotknij, Panie, ich serc łaską Twojej miłości.</span>

  * Zmiana tajemnic różańcowych dziś po Mszy Św. o godzinie 9:00.
  * W najbliższy I Czwartek miesiąca wypada liturgiczne Święto Przemienienia Pańskiego.
  * W tym tygodniu wypada też I Piątek i I Sobota sierpnia. W piątek przed południem odwiedziny chorych, po południu Spowiedź od godziny 16:30.
  * Bóg zapłać za ofiary złożone w lipcu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Św. w intencji ofiarodawców w najbliższy czwartek . W minionym miesiącu wykonano do końca murek ogrodzeniowy z kamienia. Nawieziono też ziemi i przygotowano pod nasadzenia teren przylegający do tego murku. Wymurowano również kapliczkę na parkingu przy plebanii, teraz do wykonania jest daszek na kapliczce. Koszt tej inwestycji wynosi około 27 000 złotych. Pozostały jeszcze do wykonania przęsła ogrodzeniowe i dwie bramy.
  * Jest do nabycia nowy numer &#8222;Gościa Niedzielnego&#8221;.
  * Wraz z końcem lipca przeszedł na emeryturę proboszcz parafii Waplewo &#8211; Ksiądz Janusz Koniec, zaś nowym proboszczem od 1 sierpnia mianowany został Ksiądz Marian Midura.