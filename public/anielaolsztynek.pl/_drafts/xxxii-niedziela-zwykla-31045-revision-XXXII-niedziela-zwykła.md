---
id: 1046
title: XXXII niedziela zwykła
date: 2013-11-16T14:58:37+00:00
author: admin
layout: revision
guid: http://anielaolsztynek.pl/2013/11/1045-revision/
permalink: /2013/11/1045-revision/
---
> **Łk 20, 27-38**
> 
> **Jedyna prawda**
> 
> Nie tylko saduceusze wymyślają intelektualne lub prawne pułapki, aby nie być zobowiązanym do przestrzegania Bożych przykazań. Podobnie podchwytliwe pytania czy przemyślne oskarżenia także dziś padają pod adresem Boga. Problem etyki małżeńskiej, szacunku dla życia, wychowania, kształtowania relacji ekonomicznych i wiele, wiele innych to dla dzisiejszego świata okazja, aby ośmieszać wiarę, aby przekonywać, że Bóg nie ma nic do zaproponowania człowiekowi, że człowiek może żyć, jak mu się podoba i robić to, co chce. A Jezus także dziś nam mówi o naszym powołaniu do bycia wiecznie szczęśliwym, o drodze do nieba, która zaczyna się posłuszeństwem Jego nauce.
> 
> <span style="color: #666699;">Kiedy wątpliwości rodzą się w moim sercu, kiedy wydaje mi się, że świat ma lepsze odpowiedzi niż Ewangelia, daj mi, Panie, ufnie zwracać się do Ciebie, daj mi pokorę uważnego słuchania, abym na nowo uwierzył, że to Ty masz słowa prawdy.</span>

  * Jest do odczytania list pasterski Księdza Arcybiskupa Wojciecha Ziemby na zakończenie Roku Wiary.
  * Jutro wypada 95 rocznica Odzyskania Niepodległości Polski. O godzinie 10.00 Msza Święta w intencji Ojczyzny w kościele pod wezwaniem Najświętszego Serca Pana  Jezusa. Po Mszy Świętej przemarsz i złożenie kwiatów pod tablicą Orła Białego. O godzinie 17.00 uroczystości okolicznościowe w Gimnazjum im. Noblistów Polskich w Olsztynku.
  * Jutro też wypada 13 rocznica poświęcenia przez Arcybiskupa Jacka Jezierskiego dzwonnicy oraz plebanii.
  * W najbliższy piątek dyżur w punkcie Caritas w godzinach 18.00-19.00.
  * W piątek około godziny 23.00 zmarła mama księdza Bolesława Bieńka &#8211; lat 89.
  * Jest do nabycia nowy numer &#8222;Gościa Niedzielnego&#8221;.
  * Po Mszy Świętej będą zbierane dobrowolne ofiary jako pomoc dla Kościoła w Potrzebie.