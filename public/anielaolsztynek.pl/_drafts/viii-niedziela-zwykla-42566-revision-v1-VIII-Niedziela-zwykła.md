---
id: 2567
title: VIII Niedziela zwykła
date: 2019-03-04T19:05:17+00:00
author: admin
layout: revision
guid: http://anielaolsztynek.pl/2019/03/2566-revision-v1/
permalink: /2019/03/2566-revision-v1/
---
> **Łk 6, 39-45**
> 
> **Jedyny nauczyciel**
> 
> Jezus jest moim nauczycielem. Przemawia do mnie w swojej szkole miłości słowem prostym, które przekonująco apeluje do mojego życia, i czynem skutecznym, który daje mi poznać Jego moc. Mam w tej szkole zdobywać mądrość życia i postępować w miłości. A przez to samemu stawać się nauczycielem. To z kolei nakazuje mi zachować pokorę i czuwać. Pokora potrzebna jest po to, aby twardo stąpać po ziemi, w świadomości, że zanim jako nauczyciel wezmę się do napominania grzesznych i pouczania nieumiejętnych, powinienem dostrzec własne słabości. Czuwanie natomiast jest po to, aby nie obierać sobie w życiu fałszywych nauczycieli, nie patrzeć bezkrytycznie na rzeczywistość przez medialne okulary. Jeśli każdego dnia będę konfrontował swoje wybory z jedynym Nauczycielem, wówczas będę gromadził w sercu skarby, które pomogą mi budować autorytet i spełniać misję nauczyciela.
> 
> <span style="color: #666699;">Jezu, Ty jesteś cierpliwym nauczycielem, który uczy mnie mądrości. Daj mi, proszę, pokorne i czuwające serce, aby przebywała w nim Twoja mądrość i wydawała dobre owoce.</span>
> 
> &nbsp;

  * Dziś pierwsza niedziela miesiąca &#8211; **niedziela adoracji Najświętszego Sakramentu**.
  * Dzisiejsze ofiary składane na tacę są przeznaczone na potrzeby Wyższego Seminarium Duchownego **„Hosianum”** w Olsztynie. Bóg zapłać.
  * W tym tygodniu **Środą Popielcową** rozpoczyna się **Wielki Post** – okres 40 dni przygotowania do największych świąt chrześcijańskich – Świąt Paschalnych. W tym dniu tradycyjnie nastąpi posypanie głów popiołem na znak pokuty. Msze Święte w tym dniu o godzinie <span style="text-decoration: underline;">10:00 i 17:00</span>. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. **Droga Krzyżowa** będzie odprawiana w naszym kościele <span style="text-decoration: underline;">w każdy piątek</span> Wielkiego Postu o godzinie <span style="text-decoration: underline;">16:3o</span>, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie. Szczególnie zapraszam rodziców i dzieci pierwszokomunijne oraz kandydatów do bierzmowania z klas VIII i III gimnazjum. Po Mszy Świętej spotkanie z bierzmowanymi.
  * **Gorzkie Żale** w niedziele Wielkiego Postu o godzinie <span style="text-decoration: underline;">8:45</span>.
  * Bóg zapłać za ofiary złożone w lutym na rzecz inwestycji parafialnych i wszystkim osobom zaangażowanym w zbiórkę tych ofiar. **Msza Święta w intencji** **ofiarodawców** <span style="text-decoration: underline;">w środę o godzinie 10:00</span>. W minionym tygodniu przybyły dwa ostatnie w naszym kościele witraże z wizerunkiem Św. Łukasza Ewangelisty i Św. Jana Ewangelisty. Koszt tych witraży wyniósł 11 000. Bóg zapłać ofiarodawcom tych witraży.
  * Są organizowane rekolekcje dla małżeństw w Świętej Lipce i dla narzeczonych w Dobrym Mieście. Plakat w gablocie.
  * Za tydzień w niedzielę o godzinie <span style="text-decoration: underline;">18:00</span> **próba chóru**. Zapraszamy wszystkie chętne osoby. Będziemy przygotowywać oprawę Triduum Paschalnego.