---
id: 517
title: V Niedziela Wielkiego Postu
date: 2012-03-30T15:46:05+00:00
author: admin
layout: revision
guid: http://anielaolsztynek.pl/2012/03/515-revision-2/
permalink: /2012/03/515-revision-2/
---
> **J 12, 20-33**
> 
> **Plon obfity**
> 
> Człowiek, korzystając z osiągnięć różnych dyscyplin naukowych, próbuje obecnie wiele spraw zaplanować. W ten sposób oblicza się zapotrzebowanie na energię czy gaz. Podejmowane są próby ustalenia, jakie będzie spożycie danego produktu na jednego obywatela i sporządza się plan gospodarczy. Po klęskach urodzaju przychodzą lata chude i dzieją się rzeczy niepokojące. Wtedy zaczyna brakować zboża, owoców i warzyw. Ktoś nie uwzględnił pogody i niestety zboża ozime wymarzły, a jare zabrała powódź. Jezus wskazuje na ziarno pszenicy, jako na źródło obfitego plonu. Jest konieczny jeden warunek. To ziarno w tajemnicy ziemi umiera. Samo przestaje istnieć, ale daje początek nowego życia, nowej rośliny, nowego plonu i chleba.

> <span style="color: #666699;">Ojcze nasz, prosimy Ciebie o chleb powszedni. Daj nam pokarm dla duszy i dla ciała.</span>
> 
> <span style="color: #666699;"><br /> </span>

  * W minionym tygodniu przeżyliśmy parafialne rekolekcje wielkopostne połączone z wizytacją kanoniczną i bierzmowaniem. Wyrażam wdzięczność Bogu za owoce tych rekolekcji przygotowujące nas do Świąt Wielkanocnych.
  * Rekolekcje w parafii Najświętszego Serca Pana Jezusa rozpoczynają się dzisiaj i będą trwały do środy włącznie.
  * Uroczystość Zwiastowania Najświętszej Marii Pannie obchodzimy jutro. Jest to Dzień Świętości Życia.
  * Serdecznie zapraszam na ostatnią w tym roku Drogę Krzyżową, którą będziemy przeżywać idąc ulicami naszej parafii. W piątek zapraszam na Mszę Świętą, jak co dzień, na godzinę 17.00. Po Mszy Świętej, a więc o godzinie 17.30 rozpocznie się przy kościele Droga Krzyżowa, a następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. Przynosimy lampiony, które będzie jeszcze można kupić. W razie bardzo niesprzyjającej aury nabożeństwo odbędzie się w kościele.
  * Kwiaty do Grobu Pańskiego wzorem lat ubiegłych będą zakupione. Ofiary na kwiaty można składać indywidualnie, bądź przy wyjściu z kościoła &#8211; dzisiaj i za tydzień.
  * Już za tydzień Niedziela Palmowa &#8211; Niedziela Męki Pańskiej. Podczas wszystkich Mszy Świętych będzie poświęcenie palm. Tradycyjnie zachęcam wszystkie dzieci do konkursu na największą i najpiękniejszą palmę wykonaną własnoręcznie. Zapraszam na godzinę 11.00. Również w Niedzielę Palmową te dzieci, które wzięły skarbonki Caritas i zbierały jałmużnę wielkopostną z myślą o osobach starszych, przyniosą je na Mszę Świętą o godzinie 11.00 i złożą je przed ołtarzem na ofiarowanie.
  * Projekcja filmu pt. &#8222;Opowieść o Jezusie&#8221; odbędzie się w sobotę &#8211; 31.03 o godzinie 16.00 w kinie &#8222;Grunwald&#8221;. Jest to film dla dzieci z rodzicami.
  * Są do nabycia nowe numery &#8222;Naszej Arki&#8221; (stygmatycy), &#8222;Gościa Niedzielnego&#8221; i &#8222;Małego Gościa Niedzielnego&#8221;
  * Po Mszy Świętej w zakrystii można nabywać świece Caritas &#8211; paschaliki na stół wielkanocny. Cena 8 i 5 zł.