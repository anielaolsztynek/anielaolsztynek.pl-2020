---
id: 1999
title: XXXI Niedziela zwykła
date: 2016-10-30T00:43:59+00:00
author: admin
layout: revision
guid: http://anielaolsztynek.pl/2016/10/1997-revision/
permalink: /2016/10/1997-revision/
---
> **Łk 19, 1-10**
> 
> **Dar zbawienia**
> 
> <span style="color: #000000;">Bogaty Zacheusz chciał zobaczyć Jezusa, ale to On pierwszy ujrzał niskiego zwierzchnika celników. Bóg w Chrystusie otworzył na niego swoje oczy, aby ten człowiek mógł przejrzeć. Dzięki temu Zacheusz ujrzał &#8222;Miłośnika życia&#8221;. To sprawiło, że szybko opuścił swoją wygodną kryjówkę, w której się schował jak Adam po pierwszym grzechu. Prawdziwie przejrzał, co sprawiło, że postanowił zerwać z dotychczasowym grzesznym życiem. Nic więc dziwnego, że &#8222;zbawienie stało się udziałem tego domu&#8221;. Właśnie po to Bóg posłał swego Syna. Jezus tę misję wypełnił. Jego przyjście było ustawicznym poszukiwaniem grzeszników i obdarowywaniem ich zbawieniem. Jeżeli i my przejrzymy, to zbawienie stanie się także naszym udziałem. I to dziś!</span>
> 
> <span style="color: #666699;">Chryste, spoglądasz na mnie z miłością, nawet wtedy, gdy bojaźliwie ukrywam się przed Tobą. Obym w Twym spojrzeniu już dziś odczytał Bożą miłość i ofiarowany mi dar zbawienia.</span>

  * Jutro ostatnie nabożeństwo różańcowe.
  * Uroczystość Wszystkich Świętych obchodzimy w najbliższy wtorek &#8211; 1 listopada. Msze Święte w tym dniu będą odprawione o godzinie 9:00 i 11:00. Nie będzie Mszy Świętej o godzinie 17:00. Procesja żałobna z naszego kościoła na cmentarz komunalny bezpośrednio po Mszy Świętej o godzinie 11:00. Na cmentarzu nabożeństwo za zmarłych. Po nabożeństwie będzie okazja do poświęcenia nowych krzyży i pomników na grobach zmarłych.
  * Natomiast na cmentarzu przy ulicy Grunwaldzkiej Msza Święta będzie o godzinie 14:00. Po niej procesja i nabożeństwo za zmarłych.
  * Burmistrz Olsztynka informuje, że w poniedziałek 31 października br. uruchomiony zostanie bezpłatny transport dla mieszkańców Olsztynka na cmentarz przy ulicy Wilczej, celem przygotowań do uroczystości Wszystkich Świętych:

 <span style="color: #000000;"></span>

<ol style="color: #000000; font-size: 16px;">
  <li>
    <strong>Miejsce zbiórki</strong> &#8211; Gimnazjum im. Noblistów Polskich w Olsztynku, ul. Górna 5.
  </li>
  <li>
    <strong>Przystanek</strong> &#8211; plac przy Parafii Błogosławionej Anieli Salawy w Olsztynku, ul. Wilcza.
  </li>
  <li>
    <strong>I kurs</strong> &#8211; wyjazd godz.10:00, powrót &#8211; 11:30
  </li>
  <li>
    <strong>II kurs</strong> &#8211; wyjazd godz.11:40, powrót &#8211; 13:00
  </li>
</ol>

  * Wspomnienie Wszystkich Wiernych Zmarłych, czyli Dzień Zaduszny wypada w środę – 2 listopada.
  * Dniem Zadusznym rozpoczyna się Tydzień Modlitw za Zmarłych – do 8 listopada włącznie, tak więc od środy do następnego wtorku będzie odprawiane za zmarłych nabożeństwo, tzw. wypominki o godzinie 16:30. W następną niedzielę odmówimy wspólnie różaniec za zmarłych o godzinie 8:30. Natomiast przez cały listopad będzie odprawiana Msza Święta za tych wiernych zmarłych z naszych rodzin, których imiona wypisaliśmy na kartkach.
  * Kartki na wypominki i Mszę Świętą gregoriańską są wyłożone na półce z prasą.
  * W tym tygodniu wypada I czwartek, I piątek i I sobota listopada. W piątek przed południem odwiedziny chorych, po południu spowiedź od godziny 16:30.
  * Składam serdeczne Bóg zapłać za ofiary złożone w październiku na rzecz inwestycji parafialnych oraz wyrażam wdzięczność osobom zaangażowanym w zbiórkę tych ofiar. W intencji ofiarodawców wspólnie odmówiliśmy dziś różaniec. aktualnie czekamy na wykonanie bram, aby zamknąć posesję przy kościele a także na gabloty na ogłoszenia przy kościele. Zostały również zamówione siedzenia do prezbiterium.
  * Jest do nabycia nowy numer &#8222;gościa Niedzielnego&#8221;.
  * Ponieważ niestety Halloween zaczyna być coraz częściej „świętowane” także u nas, pragnę przypomnieć, że **<span style="text-decoration: underline;">CHRZEŚCIJANIE NIE POWINNI OBCHODZIĆ</span>** <span style="text-decoration: underline;"><strong>HALLOWEEN</strong></span>. Ci, którzy je „świętują”, tak naprawdę czczą kulturę śmierci. Jak pisze „L’Osservatore Romano”: „Halloween jest przejawem okultyzmu i jest to święto **antychrześcijańskie**. Promuje ono strach i śmierć. Rodzice powinni być tego w pełni świadomi”. Korzenie „Halloween” sięgają pogańskich obchodów święta duchów i celtyckiego boga śmierci. Tę pogańską tradycję w II połowie XX wieku zawłaszczają **sataniści**, którzy noc z 31 października na 1 listopada uważają za swoje największe w roku święto. Kroniki policyjne potwierdzają wzmożoną liczbę aktów przemocy o charakterze okultystycznym, nasilających się w tym właśnie czasie. Przychylne temu świętu są **organizacje masońskie, okultystyczne a także ruch New Age**. Pewnie niewielu rodziców wie, że zbieranie słodyczy przez dzieci wywodzi się z pogańskich zabobonów, według których, aby nie rozzłościć złych duchów, powinno się przygotować na ten dzień wiele rarytasów. Z kolei wydrążona dynia jest pozostałością po pogańskim zwyczaju rzeźbienia wizerunku demonów, których rolą było odstraszanie nieszczęść; jest także ówczesnym symbolem potępionych dusz. Zarówno podświetlona dynia, jak i czaszka, którymi tak chętnie ozdabiane są domy podczas Halloween, w przeszłości były symbolami czcicieli szatana. W tym też dniu dzieci przebierają się za śmierć, duchy, czarownice, nietoperze, czarne koty, zombie, sowy, wampiry, duchy i demony. Znaczna część z tych postaci to symbole szatana i jego pomocników.
  * **<span style="text-decoration: underline;">ZABAWA W HALLOWEEN JEST NIEBEZPIECZNA.</span>** Nawet, jeśli Halloween jest przez nas traktowane jako zabawa, rzeczywistość duchowa (złe duchy, demony) widzą ludzkie zaangażowanie wyrażone w znakach, symbolach, gestach i czynach. Dochodzi do pewnego otwarcia – inicjacji – na określony duchowy świat. Praktyka wielu egzorcystów pokazuje, że nawet nieświadoma zabawa w wywoływanie duchów, przyzywanie zmarłych, czy przebieranie się za demony, czy też śmierć może mieć groźne skutki w naszym życiu. Halloween jest „świętem” niebezpiecznym, spłycającym i ośmieszającym wartość życia duchowego i pozagrobowego, a czyni to z tym większą perfidią, że wzywa do zabawy właśnie w tych dniach, kiedy my – chrześcijanie – wspominamy naszych zmarłych i obchodzimy uroczystość Wszystkich Świętych. Ta uroczystość ma w swoim założeniu rozpalić w nas tęsknotę za Niebem, świętością, Bogiem, ale też przypomnieć o powinności pomocy w osiągnięciu Nieba naszym bliskim zmarłym przebywającym w czyśćcu. Ma wreszcie skierować nasze tak bardzo pochłonięte doczesnością myśli ku wieczności i wartościom nieprzemijającym. W Piśmie Świętym czytamy: **„Wszystko badajcie, a co szlachetne – zachowujcie! Unikajcie wszystkiego, co ma choćby pozór zła” (1 Tes 5, 21-23)**

  * **<span style="text-decoration: underline;">KATECHIZM KOŚCIOŁA KATOLICKIEGO</span>** tak wypowiada się na temat wszelkich **praktyk okultystycznych**:

  1. „Należy odrzucić wszelkie formy wróżbiarstwa: odwoływanie się do szatana lub demonów, wywoływanie zmarłych lub inne praktyki mające rzekomo odsłaniać przyszłość. Korzystanie z horoskopów, astrologia, chiromancja, wyjaśnianie przepowiedni i wróżb, zjawiska jasnowidztwa, posługiwanie się medium są przejawami chęci panowania nad czasem, historią i wreszcie nad ludźmi, a jednocześnie pragnieniem zjednania sobie tajemnych mocy. Praktyki te są sprzeczne z czcią i szacunkiem – połączonym z miłującą bojaźnią – które należą się jedynie Bogu” (**artkuł 2116**).
  2. Wszystkie praktyki magii i czarów, przez które dąży się do opanowania tajemnych sił, by posługiwać się nimi i osiągnąć nadnaturalną władzę nad bliźnim – nawet w celu zapewnienia mu zdrowia – są w poważnej sprzeczności z cnotą religijności. Praktyki te należy potępić tym bardziej wtedy, gdy towarzyszy im intencja zaszkodzenia drugiemu człowiekowi lub uciekania się do interwencji demonów (**artykuł 2117**).