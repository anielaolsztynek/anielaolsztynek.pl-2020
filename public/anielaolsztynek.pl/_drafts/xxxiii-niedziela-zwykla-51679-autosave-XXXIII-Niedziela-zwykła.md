---
id: 1681
title: XXXIII Niedziela zwykła
date: 2015-11-15T20:36:33+00:00
author: admin
layout: revision
guid: http://anielaolsztynek.pl/2015/11/1679-autosave/
permalink: /2015/11/1679-autosave/
---
> **Mk 13, 24-32**
> 
> **Powtórne przyjście Pana**
> 
> Paruzja, czyli powtórne przyjście Chrystusa w dniach ostatecznych, pozostaje dla nas zakrytą tajemnicą. Pierwsi chrześcijanie zastanawiali się często, kiedy to nastąpi. W czasach nam współczesnych wydaje się, że jesteśmy tak zaabsorbowani naszym tu i teraz, że nie myślimy zbyt często o paruzji. Jaka zatem postawa jest właściwa? Ciągłe myślenie o Sądzie Ostatecznym czy odsuwanie tego wydarzenia w czasie? Jezus często mówił o Królestwie Bożym. O tym, że ono jest pośród tych, którzy słuchają Słowa Bożego i je wypełniają. Starajmy się tak właśnie żyć: słuchając i wypełniając to, co daje nam Pan. Wtedy paruzja nie będzie dla nas dramatem, ale stanie się spotkaniem z kochającym Bogiem.
> 
> <span style="color: #666699;">Panie, modlę się za tych, którzy z lękiem patrzą w Twoim kierunku i trudno jest im uwierzyć w Twoją miłość. Uzdrów ich zranione serca i wlej w nie Twój wiekuisty pokój.</span>

  * Jutro wypada liturgiczne Święto Najświętszej Marii Panny Ostrobramskiej &#8211; Matki Miłosierdzia.
  * W następną niedzielę Uroczystością Chrystusa Króla zakończymy rok kościelny. Po Mszy Świętej o godzinie 9:00 będzie wystawienie Najświętszego Sakramentu, Litania do Najświętszego Serca Pana Jezusa i akt poświęcenia rodzaju ludzkiego Jezusowi Chrystusowi Królowi Wszechświata. Tego dnia będzie też odpust w Wigwałdzie.
  * Dzisiejsze ofiary składane na tacę są przeznaczone na organizację Światowych Dni Młodzieży odbywających się w Krakowie w przyszłym roku.
  * Ofiary zbierane na tacę w następną niedzielę będą przeznaczone na potrzeby Wyższego Seminarium Duchownego &#8222;Hosianum&#8221; w Olsztynie.