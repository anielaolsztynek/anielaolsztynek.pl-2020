---
id: 1984
title: XXVII Niedziela zwykła
date: 2016-10-09T00:00:16+00:00
author: admin
layout: revision
guid: http://anielaolsztynek.pl/2016/10/1978-autosave/
permalink: /2016/10/1978-autosave/
---
> **Łk 17, 5-10**
> 
> **Ziarnko wiary**
> 
> <span style="color: #000000;">Nawet najmniejsze ziarenko wiary daje uczestnictwo w twórczej mocy Boga, dla którego nie ma rzeczy niemożliwych. Potrzeba wielkiej pokory, aby uznać, że sami z siebie nic wielkiego uczynić nie możemy. Dlatego postawa ucznia Jezusa musi być postawą ewangelicznego sługi, który jest pracowity i wierny. On przecież orze pole, pasie stado, usługuje przy stole, a więc we dnie i w nocy pracuje w domu, zagrodzie i na polu. Jest to wzorowy przykład całkowitego zaangażowania się oraz posłusznego i ufnego przyjęcia woli Bożej. Taka właśnie ma być nasza wiara. Bóg wówczas przeobrazi nasze czyny w taki sposób, że z małego ziarnka staną się one czymś niesłychanie wielkim, znacznie większym niż przesadzenie drzewa w morze.</span>
> 
> <span style="color: #666699;">Chryste, wszystko pochodzi od Ciebie, zaradź mojej biedzie i słabości. Przychodzę do Ciebie z wiarą maleńką jak ziarenko, wiedząc, że dasz taki wzrost, którego nie mogę sobie wyobrazić.</span>

  * Dziś pierwsza niedziela miesiąca &#8211; niedziela adoracji Najświętszego Sakramentu.
  * Zmiana tajemnic różańcowych połączona ze wspólnym różańcem dziś o godzinie 8:30.
  * Jak co roku w pierwszą niedzielę października, po Mszy Świętej będą zbierane dobrowolne ofiary do puszek na potrzeby Caritas Archidiecezji Warmińskiej.
  * Natomiast w następną niedzielę – w Dniu Papieskim – w ramach dzieła Nowego Tysiąclecia po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * W tym tygodniu obchodzimy I czwartek miesiąca. W tym dniu wspominając ustanowienie Eucharystii i Kapłaństwa modlimy się o nowe powołania duchowne. W czwartek na wspólny różaniec zapraszam dzieci, obowiązkowo dzieci przygotowujące się do I Komunii Świętej.
  * Najbliższy piątek to I piątek miesiąca – dzień poświęcony Najświętszemu Sercu Pana Jezusa. W piątek przed południem odwiedziny chorych z Komunią Świętą. Po południu Spowiedź pierwszopiątkowa od godziny 16:00 do 16:30, do której zachęcam wszystkich, którzy obchodzą I piątki miesiąca. W szczególności zachęcam dzieci z klas III, które w tym roku były u I Komunii Świętej. W tym dniu nabożeństwo różańcowe będzie połączone z nabożeństwem pierwszopiątkowym.
  * W piątek zapraszam na wspólny różaniec młodzież przygotowującą się w tym roku szkolnym do bierzmowania. Po Mszy Świętej spotkanie.
  * W piątek również wypada liturgiczne wspomnienie Matki Bożej Różańcowej. Jest to Święto patronalne Kółek Różańcowych. Zapraszam wszystkich członków Kółek Różańcowych w tym dniu na wspólny różaniec i Mszę Świętą w ich intencji.
  * Jest do nabycia nowy numer &#8222;Gościa Niedzielnego&#8221;.