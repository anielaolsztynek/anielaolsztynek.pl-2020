---
id: 1076
title: IV Niedziela Adwentu
date: 2013-12-23T21:15:22+00:00
author: admin
layout: revision
guid: http://anielaolsztynek.pl/2013/12/1075-revision/
permalink: /2013/12/1075-revision/
---
> **Mt 1, 18-24**
> 
> **Pobożność Józefa**
> 
> Józef był człowiekiem pobożnym, ale jego pobożność to nie długie modlitwy, odmawiane, żeby się ludziom pokazać, nie jałmużny, dawane tak, aby ludzie go chwalili, nie posępne oblicze w dniu postu, ale prawdziwa troska o bliźniego. I wówczas, gdy w szczerości serca podejmuje decyzję, aby chronić Maryję, otrzymuje objawienie o Dziecku, które poczęło się w Jej łonie. Wiara i zaufanie do Boga natychmiast przejawia się &#8222;uczynieniem tak, jak anioł nakazał&#8221;. Józef ma szczególną misję względem Dziecka &#8211; ma nadać Mu imię. Jest w ten sposób zaproszony przez Boga do chronienia Jezusa, aby mógł On wypełnić misję, którą Ojciec dla niego przewidział.
> 
> <span style="color: #666699;">Józefie, proś za mężami i ojcami, aby na Twój wzór troszczyli się o swe współmałżonki, a swoje dzieci ochraniali i wychowywali w taki sposób, by mogły pełnić wolę Boga.</span>

  * W środę Święta Bożego Narodzenia. Naszym polskim zwyczajem poprzedzi je Wieczerza Wigilijna, którą będziemy przeżywali we wtorek wieczorem w naszych domach rodzinnych. Zachęcam gorąco, abyśmy przy tej wieczerzy zachowali, pielęgnowali i przekazywali następnym pokoleniom nasze tradycje i zwyczaje (dzielenie się opłatkiem, czytanie Pisma Świętego, modlitwa, śpiewanie kolęd).
  * We wtorek Msza Święta o godzinie 8.00.
  * Msza Święta &#8211; Pasterka &#8211; tradycyjnie o godzinie 24.00.
  * W czasie Pasterki będziemy obchodzili 6  rocznicę wejścia do kościoła i poświęcenia naszej świątyni przez Arcybiskupa Edmunda Piszcza.
  * W pierwszym dniu Świąt Msze Święte jak w każdą niedzielę. W drugim dniu Świąt nie będzie Mszy Świętej o godzinie 17.00.
  * Okazja do Spowiedzi Świętej jeszcze dziś po Mszy Świętej, a także jutro i we wtorek przed Mszą Świętą.
  * W piątek &#8211; 27 grudnia &#8211; wypada liturgiczne Święto Świętego Jana Apostoła i Ewangelisty. Ku Jego czci będzie błogosławieństwo wina, które będziemy spożywali.
  * W sobotę obchodzimy Święto Świętych Młodzianków Męczenników, których nakazał zamordować Herod.
  * W następną niedzielę obchodzimy Święto Świętej Rodziny. Po Mszy Świętej o godzinie 11.00 z koncertem kolęd wystąpi &#8222;Swojska Nutka&#8221;, działająca przy MOPS-ie.
  * Bóg zapłać tym wszystkim, którzy włączyli się w przedświąteczną akcję przygotowania paczek dla blisko 90 dzieci z rodzin najtrudniej sytuowanych. Łączna wartość tych paczek wynosi około 9000 złotych. W poprzednią niedzielę zebrano na paczki 1150 złotych (w tym ofiarę wynoszącą 500 złotych złożyła jedna rodzina). Otrzymaliśmy też wsparcie na ten cel od Regionalnej Dyrekcji Lasów Państwowych w Olsztynie, także od Nadleśnictwa Olsztynek, Jagiełek i Nowe Ramuki (łącznie 4000 złotych). Prezenty o wartości blisko 4000 złotych dla dzieci zostały zakupione przez jedną rodzinę z naszej parafii. Wczoraj paczki te zostały rozdane. W miniony piątek rozdano żywność. Łącznie w ciągu roku rozdano około 25 ton żywności o wartości 77 500 złotych. Aktualnie z pomocy korzysta około 80 rodzin. Otrzymaliśmy też paczki z odzieżą (zwłaszcza dla dzieci), zabawkami i innymi rzeczami z Niemiec, z Bad Sachsa. Serdecznie dziękuję za wielkie zaangażowanie, za wszelką pracę całemu Parafialnemu Zespołowi Caritas przy dystrybucji żywności, prowadzeniu całej dokumentacji, za przygotowanie paczek i wczorajszego Mikołaja. Dziękuję Panu Zbyszkowi, który przeważnie przywoził żywność z Olsztyna, Panu Leonowi, który zakupił i przywiózł paczki dla dzieci też sponsorując. Dziękuję wszystkim ofiarodawcom, darczyńcom, w szczególności ofiarodawcy wszystkich prezentów dla dzieci, dziękuję też wszystkim wolontariuszom.
  * Dziękuję za wszelką pomoc w okresie przedświątecznym &#8211; Nadleśnictwu Jagiełek za przywiezienie choinek, Komendantowi OSP za srebrny świerk.
  * Bóg zapłać za wszystkie ofiary grudniowe składane przy okazji roznoszenia opłatków, na rzecz kościoła i jego ogrzewania. Bóg zapłać wszystkim osobom zbierającym ofiary przez cały rok.
  * W sobotę rozpocznę już kolędę, czyli odwiedziny rodzin z naszej parafii. Sobota &#8211; Kolonia Sudwa, Świętajny, Karczma Świętojańska &#8211; od godziny 9.00.
  * Jest do nabycia &#8222;Gość Niedzielny&#8221; &#8211; numer podwójny po 8 złotych, w nim dodatek z modlitwa przy wigilijnym stole. W minionym tygodniu odeszło do wieczności dwoje parafian: ś.p. Władysława Mrozowska lat &#8211; 94 i ś.p. Antoni Binkul lat &#8211; 96.