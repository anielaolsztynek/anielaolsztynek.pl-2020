---
id: 1732
title: V Niedziela zwykła
date: 2016-02-09T23:29:39+00:00
author: admin
layout: revision
guid: http://anielaolsztynek.pl/2016/02/1727-revision-3/
permalink: /2016/02/1727-revision-3/
---
> **Łk 5,1-11**
> 
> **Wypłyń na głębię**
> 
> Lęk przed spotkaniem z Bogiem z powodu grzechów był właściwy dla ludzi Starego Testamentu. Mojżesz, Izajasz, Ezechiel lękali się spotkania i rozmowy z Bogiem. Ich reakcją było zasłonięcie twarzy lub słowa: &#8222;Biada mi!&#8221;, &#8222;Jestem zgubiony!&#8221; Swoją grzeszność wyznaje również Piotr. Nie czuje się on godny, aby stać i rozmawiać z Jezusem. Chrystus uspokaja jego lęki i powołuje na rybaka ludzi. Stanowi to zapowiedź sakramentu kapłaństwa. Piotr zostawia wszystko i idzie za swoim Panem, dając przykład tym, którzy będą powołani.
> 
> <span style="color: #666699;">Jezu, Drogo, Ty wzywasz mnie, abym szedł za Tobą i pomagał innym w odnalezieniu Ciebie. Daj mi siłę zostawić wszystko, co mnie zatrzymuje przy brzegu i nie daje wypłynąć na głębię.</span>

  * Zmiana tajemnic różańcowych dziś po Mszy Świętej o godzinie 9:00.
  * W tym tygodniu Środą Popielcową rozpoczyna się okres Wielkiego Postu &#8211; okres 40 dni przygotowania do największych świąt chrześcijańskich &#8211; Świąt Paschalnych. W tym dniu przyjmujemy popiół na nasze głowy na znak pokuty. Msze Święte w tym dniu o godzinie 10:00 i 17:00. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. Droga Krzyżowa będzie odprawiana w naszym kościele w każdy piątek Wielkiego Postu o godzinie 16:30, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie. Szczególnie zapraszam rodziców i dzieci pierwszokomunijne oraz kandydatów do bierzmowania do udziału w tym nabożeństwie. Gorzkie Żale w niedziele Wielkiego Postu o godzinie 8:45.
  * We czwartek &#8211; 11 lutego, w liturgiczne wspomnienie Najświętszej Marii Panny z Lourdes, wypada Światowy Dzień Chorego, ustanowiony przez Św. Jana Pawła II &#8211; papieża. W tym dniu będzie udzielony Sakrament Chorych w czasie Mszy Świętej o godzinie 17:00. Do Sakramentu tego mogą przystąpić wszystkie osoby starsze i te, u których występuje znamię poważnej i trwałej choroby i które są jednoczesnie w stanie łaski uświęcającej.
  * Jest do nabycia nowy numer &#8222;Gościa Niedzielnego&#8221;.
  * Wszystkim dzieciom, młodzieży, nauczycielom i katechetom rozpoczynającym II semestr nauki życzę Bożego błogosławieństwa i wytrwałości w nauce.