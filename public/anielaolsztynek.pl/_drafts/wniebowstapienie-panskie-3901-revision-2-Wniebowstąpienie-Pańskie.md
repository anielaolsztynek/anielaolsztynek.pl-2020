---
id: 903
title: Wniebowstąpienie Pańskie
date: 2013-05-17T18:40:36+00:00
author: admin
layout: revision
guid: http://anielaolsztynek.pl/2013/05/901-revision-2/
permalink: /2013/05/901-revision-2/
---
> **Łk 24, 46-53**
> 
> **Jestem powołany na świadka**
> 
> Wniebowstąpienie nie jest odejściem Chrystusa z tego świata, ale w swej istocie ukazuje, że Jezus zostaje z nami. Jest zawsze tam, gdzie jest głoszone wezwanie do nawrócenia, gdzie obwieszczane jest odpuszczenie grzechów. Każdy z nas jest zaproszony do uczestniczenia w tej misji. Ojcowie, matki, świeccy, duchowni, wszystkim nam Bóg posyła Ducha Świętego, byśmy mogli świadczyć o ukrzyżowanym i zmartwychwstałym Jezusie. A świadek to przede wszystkim ten, który jest pewien tego, co mówi. Jezus potrzebuje każdego z nas na świadka miłości Boga.
> 
> <span style="color: #666699;">Panie Jezu, wstępując do nieba, nie przestajesz być obecny w naszym życiu. Daj mi oczy widzące Cię, daj mi serce pełne miłości do Ciebie, daj mi Ducha, bym całym moim życiem mógł głosić Dobrą Nowinę.</span>

  * Bóg zapłać za ofiary złożone w dniu dzisiejszym na tacę na potrzeby Wyższego Seminarium Duchownego &#8222;Hosianum&#8221; w Olsztynie. Dziękuję obecnemu tu alumnowi.
  * Dziś w naszej parafii uroczystość I Komunii Świętej, do której przystąpiło 31 dzieci. Otaczamy je naszą modlitwą i jednocześnie życzymy im, by były wierne Ewangelii Chrystusowej, czerpały radość i siły z Eucharystii i kochały Jezusa słowem i czynem przez całe życie.
  * Bóg zapłać rodzicom dzieci pierwszokomunijnych za dar ołtarza &#8211; dar dla parafii i kościoła (są to zacheuszki).
  * W następną niedzielę wypada Uroczystość Zesłania Ducha Świętego &#8211; Zielone Świątki. Msza Święta o godzinie 11.00 w tym dniu będzie odprawiona w intencji strażaków i z ich udziałem
  * Przed Zesłaniem Ducha Świętego codziennie odmawiamy Nowennę połączoną z nabożeństwem majowym.
  * Jest do nabycia nowy numer &#8222;Gościa Niedzielnego&#8221;.
  * W najbliższy piątek &#8211; 17 maja dyżur w punkcie Caritas w godzinach 18.00-19.00.
  * Jutro o godzinie 18.00 w punkcie Caritas będą przyjmowane zapisy dzieci wraz z rodzicami &#8211; opiekunami, chętnych na wyjazd na Dzień Rodziny organizowany przez Caritas Archidiecezji Warmińskiej w Olsztynie, w dniu 25 maja w amfiteatrze im. Czesława Niemena przy zamku.