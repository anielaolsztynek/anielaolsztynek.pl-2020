---
id: 862
title: Niedziela Palmowa
date: 2013-03-28T14:58:33+00:00
author: admin
layout: revision
guid: http://anielaolsztynek.pl/2013/03/861-revision/
permalink: /2013/03/861-revision/
---
> **Łk 22, 14-23,56**
> 
> **Śmierć Miłosiernego**
> 
> W całej swej Ewangelii Święty Łukasz ukazuje Jezusa, który zmierza do Jerozolimy, aby tam umrzeć na krzyżu i trzeciego dnia zmartwychwstać. Jezus nie jest zdziwiony tym, że Go odrzucają, chociaż boleje nad konsekwencjami, które spadną na tych, którzy się tego dopuścili. Konsekwentnie podąża ku Jerozolimie, aby tam dopełnić aktu największej miłości, by miłosierdzie Boga rozlało się na cały świat. Dopiero w świetle męki przypowieść o miłosiernym Ojcu nabiera niesłychanej mocy. Bóg nie jest bierny w obliczu cierpienia człowieka, ale posyła swego Syna, aby ten przyciągnął do Jego miłosiernego serca wszystkich marnotrawnych synów.
> 
> <span style="color: #666699;">Pozwól mi, Panie, jasno widzieć mój krzyż, który mam nieść, idąc za Tobą. Pomóż mi z pokorą dopełnić go, aby Twoje życie i Twoja miłość objawiły się we mnie.</span>

  * Dziś, w czasie Mszy Świętej o godzinie 11.00 odbędzie się poświęcenie figury Pana Jezusa, która w dniu wczorajszym została zawieszona w obrysie krzyża na głównej ścianie ołtarzowej. Pragnę jak najserdeczniej podziękować fundatorom tej figury &#8211; jednej z rodzin z naszej parafii. Figura kosztowała 15000 złotych + drewno, zaczepy do figury. Jest to dzieło plastyka Marka Omieczyńskiego, tego samego, który wykonał Stacje Drogi Krzyżowej, malował obrazy, projektował witraże i całe wnętrze kościoła. Dziękuję wszystkim, którzy pomagali wczoraj przy zawieszeniu tej figury. Dziękuję też Panu Frankowi &#8211; budowlańcowi &#8211; za użyczenie rusztowania.
  * W terminie 30.04-04.05.2013 odbędzie się pielgrzymka rodzin. Więcej informacji na ten temat znajduje się w gablocie.
  * Po Mszy Świętej przy wyjściu będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * Konkurs palm dziś po Mszy Świętej o godzinie 11.00.
  * W tym tygodniu odeszli do wieczności ś.p. Marianna Rogulska lat 90, ś.p. Wiesława Mierzejewska lat 53, ś.p. Andrzej Ożóg lat 63, ś.p. Henryk Arabucki lat 66.

  * Dzisiejszą Niedzielą Palmową rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze śmierci do życia.
  * Msza Święta w Wielki Czwartek jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami &#8211; chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych.
  * W Wielki Piątek uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego i Litanię do Najświętszego Serca Pana Jezusa. W Wielki piątek obowiązuje post ścisły.
  * W Wielką Sobotę przez cały dzień adorujemy Jezusa Eucharystycznego w Grobie od godziny 9.30 do około 21.00. W ciągu dnia święcenie pokarmów na stół wielkanocny będzie się odbywało o godz. 10.00, 11.00, 12.00, 13.00. Święcenie pokarmów w wioskach według następującego porządku: Wilkowo 1 &#8211; 9.45; Tolejny &#8211; 9.55; Wilkowo 2 &#8211; 10.05; Sudwa Kolonia &#8211; 10.20; Karczma Świętojańska &#8211; 10.30; Świętajny &#8211; 10.40; Sudwa &#8211; 10.50; DPS &#8211; 11.00.
  * W sobotę wieczorem będziemy uczestniczyli w Liturgii Wigilii Paschalnej, która jest Mszą Niedzieli Zmartwychwstania. Na tę Liturgię przynosimy ze sobą świece chrzcielne &#8211; gromnice. Po Liturgii krótkie czuwanie modlitewne i wspólny różaniec (zmiana tajemnic różańcowych).
  * Liturgia Wielkiego Czwartku, Piątku i Soboty będzie o godzinie 18.00.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * W Niedzielę Zmartwychwstania Pańskiego tradycyjnie o godzinie 6.00 będzie Msza Święta Rezurekcyjna, poprzedzona procesją. Procesja będzie szła wokół kościoła i plebanii. Serdecznie zapraszam ministrantów, Panie z Kółek Różańcowych, strażaków, do udziału w procesji oraz dzieci chętne do niesienia poduszek z emblematami religijnymi. Chorągwie, różaniec poduszki będą w przedsionku kaplicy.
  * Msze Święte w pierwszym dniu Świąt: 6.00, 9.00, 11.00, 17.00. W drugim dniu Świąt o godzinie 9.00, 11.00, 15.00.
  * Rozpoczęliśmy wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.