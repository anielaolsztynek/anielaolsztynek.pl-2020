---
id: 2260
title: XXX Niedziela zwykła
date: 2017-10-30T20:51:26+00:00
author: admin
layout: revision
guid: http://anielaolsztynek.pl/2017/10/2258-autosave-v1/
permalink: /2017/10/2258-autosave-v1/
---
> **Mt 22, 34-40**
> 
> **Obietnica Jezusa**
> 
> Znałem kiedyś młodego człowieka, który poddał się badaniom psychologicznym. Nie zapytał najpierw, czy psycholog, który będzie go badał, jest mądrym człowiekiem. Niestety trafił na psychologa jedynie wykształconego. Po zakończeniu badań powiedział on, że ten młody człowiek jest niezdolny do kochania. Takie słowa brzmią jak wyrok, a człowiek, który otrzyma taki wyrok, traci sens życia, bo jak można żyć, będąc niezdolnym do kochania. Nie można mieć nadziei na szczęście. Traci się jakikolwiek cel życiowy. Cała wina leżała po stronie psychologa, który okazał się człowiekiem głupim. Nikt nie ma prawa powiedzieć o drugim człowieku, że jest niezdolny do kochania. Prawdą jest, że prawdziwie kochać nie jest rzeczą łatwą. Wielu z nas może myśli, że nie potrafi kochać. Słowa Jezusa: &#8222;Będziesz miłował&#8221; uważamy za nakaz i doznajemy rozterki, ponieważ często nie zachowujemy tego przykazania. A czy myślałeś o tym, że te słowa są obietnicą? Przyjdzie dzień, że będziesz kochał nie swoją siłą, ale łaską Bożą. Nie bój się, że nie potrafisz kochać! Jezus obiecuje, że da Ci tę siłę!
> 
> <span style="color: #666699;">Panie, jest we mnie ogromne pragnienie miłości, które może być zaspokojone jedynie przez Ciebie. Panie, wypełnij mnie Tobą, aby moc Twojej miłości rozlewała się poza mnie i przeze mnie na wszystkich, których spotykam.</span>
> 
> &nbsp;

  * <span style="text-decoration: underline;">We wtorek</span> ostatnie nabożeństwo różańcowe.
  * **Uroczystość Wszystkich Świętych** obchodzimy w najbliższą <span style="text-decoration: underline;">środę –</span> <span style="text-decoration: underline;">1</span><span style="text-decoration: underline;"> listopada</span>. Msze Święte w tym dniu będą odprawione o godzinie <span style="text-decoration: underline;">9:00 i 11:00</span>. Nie będzie Mszy Świętej o godzinie 17:00. **Procesja żałobna** z naszego kościoła na cmentarz komunalny bezpośrednio po Mszy Świętej o godzinie <span style="text-decoration: underline;">11:00</span>. Na cmentarzu nabożeństwo za zmarłych. Po nabożeństwie będzie okazja do poświęcenia nowych krzyży i pomników nagrobnych.
  * Natomiast **na cmentarzu przy ulicy Grunwaldzkiej** Msza Święta będzie <span style="text-decoration: underline;">o godzinie 14:00</span>. Po niej procesja i nabożeństwo za zmarłych.
  * Wspomnienie Wszystkich Wiernych Zmarłych, tzw. **Dzień Zaduszny** wypada w czwartek – <span style="text-decoration: underline;">2 listopada</span>.
  * Dniem Zadusznym rozpoczyna się **Tydzień Modlitw za Zmarłych** – <span style="text-decoration: underline;">do 8</span> <span style="text-decoration: underline;">listopada</span> włącznie. Od czwartku do następnej środy włącznie będzie odprawiane nabożeństwo za zmarłych, tzw. **wypominki** o godzinie <span style="text-decoration: underline;">16:30</span>. W następną niedzielę odmówimy wspólnie **różaniec za zmarłych** o godzinie <span style="text-decoration: underline;">8:30</span>. Natomiast przez cały listopad będzie odprawiana **Msza Święta zbiorowa** za tych zmarłych z naszych rodzin, których imiona wypisaliśmy na kartkach.
  * Kartki na wypominki i Mszę Świętą zbiorową są wyłożone na półce z prasą.
  * W tym tygodniu wypada **I czwartek, I piątek i I sobota listopada**. W piątek przed południem odwiedziny chorych, po południu przed nabożeństwem spowiedź od godziny <span style="text-decoration: underline;">16:00</span>.
  * **Zmiana tajemnic** w następną niedzielę połączona ze wspólnym różańcem o godzinie <span style="text-decoration: underline;">8:30</span>.
  * Składam serdeczne Bóg zapłać za ofiary złożone w październiku na rzecz inwestycji parafialnych oraz wyrażam wdzięczność osobom zaangażowanym w zbiórkę tych ofiar. Msza Święta w intencji ofiarodawców jutro o godzinie <span style="text-decoration: underline;">17:00</span>. Jest szansa, że jeszcze do końca roku ściany przedsionka będą wyłożone marmurem.
  * W minionym tygodniu odszedł do wieczności nasz parafianin ś.p. Zdzisław Nyga, lat 63. Wieczny odpoczynek racz zmarłemu dać Panie.