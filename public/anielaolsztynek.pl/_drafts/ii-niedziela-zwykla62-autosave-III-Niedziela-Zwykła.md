---
id: 65
title: III Niedziela Zwykła
date: 2010-12-13T19:47:22+00:00
author: admin
layout: revision
guid: http://anielaolsztynek.pl/2010/12/62-autosave/
permalink: /2010/12/62-autosave/
---
> Zadając to pytanie św. Jan Chrzciciel nie wątpił w realną i rzeczywistą obecność Chrystusa. Przy wielu okazjach, stając się dla nas wzorem w czasie adwentowego oczekiwania, wydawał o Chrystusie wspaniałe świadectwo. Zobaczywszy przychodzącego do niego Jezusa oświadczy wobec całego ludu: &#8222;Oto Baranek Boży, który gładzi grzechy świata&#8221;(J 1, 29). Był mocno przekonany, że Jezus Syn Boży jest: &#8222;Drogą, Prawdą i Życiem&#8221;(J 14, 6). A kiedy innym razem powstał spór między jego uczniami i Żydami na temat jego wielkości, Jan z całą pokorą wyznał: &#8222;Nie jestem Mesjaszem, ale zostałem przed Nim posłany&#8230; potrzeba, aby On wzrastał, a ja się umniejszał&#8221;(J 3, 28-30).
> 
> Zdaniem Jana Chrzciciela, Jezus z Nazaretu to Zbawca ludzkości, jedyna nadzieja pogrążonego w ciemnościach grzechu świata. On zaś, Jan to tylko głos wołający na pustyni, to tylko ten, który wątpiącym i szukającym Boga ukazywał drogę prowadzącą do Niego. Niech, więc każdy z nas stanie się dziś współczesnym Janem Chrzcicielem, który będzie wskazywał bliźnim drogę prowadzącą na spotkanie z przychodzącym Panem.

  * Zbliżają się Święta Bożego Narodzenia. Zachęcam, abyśmy przeżyli je pojednani z Bogiem, by w tym czasie Bóg znalazł miejsce w naszych sercach. Okazja do Spowiedzi Św. każdego dnia przed Mszą Św.
  * Dzisiaj rozpoczęły się rekolekcje w parafii NSPJ. Będą trwały do środy włącznie. Od piątku (17 grudnia) rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenie. W tych dniach odmawiamy nowennę do Dzieciątka Jezus.
  * W tym tygodniu Msze Św. roratnie w środę i w piątek o godz. 17:00. W środy zapraszam dzieci z lampionami oraz młodzież przygotowującą się do bierzmowania.
  * Są jeszcze do nabycia świece wigilijne Caritas
  * Po Mszy Św. zgodnie z zapowiedzią będą zbierane dobrowolne ofiary na paczki dla najtrudniej usytuowanych rodzin z naszej parafii. Mamy na uwadze rodziny wielodzietne i te, które z różnych powodów znajdują się w bardzo trudnej sytuacji. Przygotowując paczki chcemy ofiarować tym rodzinom to, co jest najbardziej potrzebne na święta, ale też chcemy sprawić radość najmłodszym. Podobnie jak w latach ubiegłych jedna rodzina z naszej parafii przy pomocy innych życzliwych rodzin fundują wszystkim dzieciom z tych rodzin prezenty w postaci zabawek, przedmiotów szkolnych lub innych. Natomiast pieniądze ze zbiórki po Mszy Św. oraz część pieniędzy ze sprzedaży świec Caritas przeznaczamy na paczki żywnościowe.
  * Do nabycia nowy numer &#8222;Naszej Arki&#8221; &#8211; o Sakramencie Małżeństwa w nauczaniu Jana Pawła II i &#8222;Gość Niedzielny&#8221;.
  * Po Mszy Św. młodzież z KSM będzie sprzedawała karty świąteczne po 1.5zł. Dochód jest przeznaczony na aktywizację młodzieży &#8211; dofinansowanie wyjazdów młodzieżowych np. do Lednicy, czy na czuwanie do Pieniężna.
  * W najbliższy czwartek będzie rozdawana żywność dla rodzin objętych pomocą, w godzinach 15-16.
  * W minionym tygodniu odeszło do wieczności dwoje parafian: Śp. Marzanna Maria Długowska &#8211; lat 50 i Śp. Paweł Topczyński &#8211; lat 72.
  * Dziękuję za przywiezienie reszty ławek do naszego kościoła. Dziękuję panu Markowi za pomoc w demontażu starych ławek &#8211; siedzeń oraz za ustawienie i przymocowanie do posadzki nowych ławek.