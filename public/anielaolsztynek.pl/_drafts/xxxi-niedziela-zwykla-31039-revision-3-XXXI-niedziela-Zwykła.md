---
id: 1043
title: XXXI niedziela Zwykła
date: 2013-11-04T20:16:23+00:00
author: admin
layout: revision
guid: http://anielaolsztynek.pl/2013/11/1039-revision-3/
permalink: /2013/11/1039-revision-3/
---
> **Łk 19, 1-10**
> 
> **Zrób z siebie pośmiewisko**
> 
> Istnieje taki wymiar pragnienia spotkania z Bogiem, który może uczynić z nas obiekt drwin. Czegoś podobnego doświadczył  Zacheusz, wchodząc na sykomorę, aby zobaczyć Jezusa. Czy i w naszym życiu możemy wskazać na podobne pragnienie spotkania z Jezusem, kiedy to przestaje liczyć się opinia innych, fakt bycia pośmiewiskiem czy obiektem żartów? Dzięki takiemu pragnieniu Jezus dostrzega wysiłki Zacheusza i nie bacząc na wywołane zgorszenie, wchodzi do domu grzesznika. Zbawienie staje się namacalnym faktem. Miłość pokonuje grzech. Panowanie pieniądza upada w obliczu miłosierdzia Boga.
> 
> <span style="color: #666699;">Kiedy obawa o to, co powiedzą inni, powstrzymuje mnie w radykalnym przyjęciu Ewangelii, przypomnij mi, Panie, historię Zacheusza, daj mi doświadczyć jego radości, kiedy mógł przyjąć Cię w swoim domu.</span>

  * Zmiana tajemnic różańcowych dziś połączona ze wspólnym różańcem o godzinie 8.30.
  * Do piątku włącznie będzie odprawiane nabożeństwo za zmarłych, tzw. wypominki, o godzinie 16.30. Natomiast Msza Święta gregoriańska będzie odprawiana przez cały listopad.
  * Wyrażam wdzięczność przed Bogiem za czas rekolekcji ewangelizacyjnych, które przeżywaliśmy w minionym tygodniu, przed przybyciem Obrazu Matki Bożej Miłosierdzia. Były one pięknym przeżyciem dla wszystkich, którzy skorzystali z tego szczególnego czasu łaski. Jestem przekonany, że przyczynią się do ożywienia naszej wiary i będą impulsem do ożywienia naszego życia religijnego i budowania poprawnych relacji międzyludzkich. Módlmy się o to, by duchowe owoce rekolekcji trwały jak najdłużej. Módlmy się o to za przyczyną Matki Bożej Miłosierdzia, której obraz przybył do naszej parafii na zakończenie rekolekcji w dniu 31 października i będzie w naszym kościele do 7 listopada. W tym czasie każdego dnia po Mszy Świętej będzie odprawione krótkie nabożeństwo przed Obrazem Matki Bożej w intencji parafii, rodzin naszej wspólnoty, dzieci, młodzieży. Dzieci i młodzież zapraszam na Mszę Świętą w dniu zakończenia peregrynacji Obrazu, a więc we czwartek, 7 listopada. W tym dniu odmówimy Koronkę do Miłosierdzia Bożego w ramach nabożeństwa za zmarłych  &#8211; wypominek o godzinie 16.30. O godzinie 17.00 Msza Święta o Matce Bożej Miłosiernej na zakończenie peregrynacji, podczas której odmówimy Akt Zawierzenia parafii i o godzinie 17.30 pożegnamy Obraz, który będzie przewieziony do parafii Najświętszego Serca Pana Jezusa.

> <span style="color: #666699;"><br /> </span>