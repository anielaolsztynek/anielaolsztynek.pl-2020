---
id: 1173
title: Ministranci
date: 2010-12-04T22:07:23+00:00
author: admin
layout: revision
guid: http://anielaolsztynek.pl/2010/12/44-revision-2/
permalink: /2010/12/44-revision-2/
---
Każdy chcący zostać ministrantem powinien zgłosić się do zakrystii bądź do ks. proboszcza. Po zgłoszeniu chęci do służby przy ołtarzu zostaje aspirantem. Jest to dla niego czas obeznania się ministranturą, zwyczajami i zasadami panującymi w zakrystii oraz z innymi ministrantami. Obejmuje on zwykle około 3 miesiące, jednak może zostać skrócony lub wydłużony, jeśli będzie tego wymagać sytuacja. Aspirant nie uczy się sam &#8211; na każdej Mszy jest przy nim jego starszy kolega, który udziela mu wskazówek i pilnuje, aby nie zagubił się podczas liturgii. W tym czasie też aspirant uczestniczy w indywidualnych próbach, których celem jest bliższe poznanie liturgii (zachowanie na Mszy, funkcje itp.). Po przejściu tego etapu zostaje wpisany na listę ministrantów (wpisanie na listę następuje zwykle na początku miesiąca) oraz uczestniczy we Mszy Św., podczas której wykonuje poraz pierwszy swoje funkcje.

Po dojściu do odpowiedniego wieku (zwykle 2 lub 3 klasa gimnazjum) i uzyskaniu pozytywnej opinii ks. proboszcza może wybrać: pozostanie dalej ministrantem bądź posługę lektora, do której zostaje odpowiednio przygotowany.

Wszystkich chętnych chłopaków zapraszamy, komża znajdzie się dla każdego!