---
id: 243
title: Niedziela Zmartwychwstania Pańskiego
date: 2011-04-30T11:30:25+00:00
author: admin
layout: revision
guid: http://anielaolsztynek.pl/2011/04/236-revision-3/
permalink: /2011/04/236-revision-3/
---
**_J 20, 1-9_**

**_Odnowienie_**

_Bóg jest w stanie obudzić człowieka ze snu śmierci. Skoro Bogu udaje się co roku wskrzesić do życia cały świat przyrody, to myślę,  że przywrócenie życia ludzkiemu ciału  nie jest dla Niego problemem. Cud zmartwychwstania dotyczy jednak także o wiele głębszych sfer. Bóg wskrzesza do życia umarłe ludzkie serca, odnawia dusze. Dusza jest o wiele bardziej delikatna niż ciało, dlatego Bóg dokonuje tam operacji jedynie za zgodą człowieka. Spróbujmy więc sobie wyobrazić, jakich sposobów  Bóg używa i z jaką cierpliwością działa, żeby tę zgodę uzyskać._

_<span style="color: #666699;">Boże, podziel się ze mną Twoją cierpliwością, abym nie próbował na siłę kogokolwiek ożywiać i do Ciebie prowadzić. Pomóż mi czekać spokojnie na to, aż ta osoba będzie na to gotowa.</span>_

_<span style="color: #666699;"><br /> </span>_

  * W związku z beatyfikacją Sługi Bożego Jana Pawła II Msze Święte w przyszłą niedzielę będą o godzinie 9.00 i 17.00, nie będzie natomiast Mszy Świętej o godzinie 11.00, abyśmy mogli obejrzeć w telewizji bezpośrednią transmisję z uroczystości w Watykanie. Nie będzie Mszy Świętej w niedzielę o godzinie 11.00, będzie natomiast Msza Święta niedzielna w sobotę o godzinie 19.00, poprzedzona czuwaniem modlitewnym o godzinie 18.30.
  * Zapraszam też na wspólną modlitwę w najbliższy czwartek i piątek, poprzez którą chcemy przygotować się do owocnego przeżycia beatyfikacji Jana Pawła II. W czwartek zapraszam na Mszę Świętą połączoną z różańcem na godzinę 17.00, a w piątek na Mszę Świętą, połączoną z Koronką do Miłosierdzia Bożego.
  * W czwartek zapraszam szczególnie rodziców i dzieci przygotowujące się do I Komunii Świętej. Po Mszy Świętej spotkanie dla nich przed uroczystością komunijną. Obecność obowiązkowa.
  * W piątek zapraszam młodzież przygotowującą się do bierzmowania, też na godzinę 17.00.