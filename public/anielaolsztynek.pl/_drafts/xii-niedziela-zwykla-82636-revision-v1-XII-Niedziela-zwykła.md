---
id: 2637
title: XII Niedziela zwykła
date: 2019-06-23T13:41:53+00:00
author: admin
layout: revision
guid: http://anielaolsztynek.pl/2019/06/2636-revision-v1/
permalink: /2019/06/2636-revision-v1/
---
> **Łk 9, 18-24**
> 
> **Warto naśladować Jezusa!**
> 
> Jeśli szczerze spojrzę na swoje życie, to zauważę, że zawsze ktoś ma na nie większy lub mniejszy wpływ. Dobrze, jeśli te osoby sprawiają, że moje życie staje się bogatsze. Gorzej, jeżeli ślepo odwzorowuję różne przemijalne mody. Naśladować kogoś, to najpierw uznać jego autorytet, zdecydować, że można i warto mu zaufać. Dziś Jezus pyta mnie osobiście, czy On jest dla mnie wystarczającym autorytetem. Nie na podstawie wiedzy z katechizmu, lecz życia. Odpowiedź tkwi w tym, jak układam swoje życie, według jakiej hierarchii prawd żyję, czy podejmuję trud zapierania się siebie w tym, co koncentruje mnie tylko na sobie samym i zamyka na Boże działanie. Czy naśladuję uczucia Jezusa, Jego sposób myślenia, traktowania drugiego człowieka, czy kroczę Jego śladem? Nie zniechęcaj się, idź dalej Jego drogą!
> 
> <span style="color: #666699;">Panie, proszę, dotknij moich oczu, abym przejrzał i potrafił odróżnić dobro od zła, bym wzorował się na tym, co dobre. Bądź dla mnie zawsze autorytetem, miarą moich życiowych dróg i błogosław mi w trudzie naśladowania Ciebie. </span>
> 
> &nbsp;

  * Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość Bożego Ciała oraz za wykonanie czterech ołtarzy.
  * Wszystkim dzieciom, młodzieży, nauczycielom i katechetom na progu wakacji oraz wszystkim, którzy udają się na urlopy, życzę spokojnego, owocnego, bezpiecznego i radosnego wypoczynku oraz wielu miłych wrażeń.
  * Jutro obchodzimy liturgiczną **Uroczystość ku czci Św. Jana** **Chrzciciela**.
  * W czwartek wypada **142 rocznica rozpoczęcia objawień Matki Bożej w** **Gietrzwałdzie**.
  * Uroczystość **Św. Apostołów Piotra i Pawła** obchodzimy w sobotę – <span style="text-decoration: underline;">29 czerwca</span>. W tym dniu Msza Święta połączona z chrztem o godzinie <span style="text-decoration: underline;">13:00</span>.
  * W czwartek Msza Święta o godzinie <span style="text-decoration: underline;">8:00</span>.
  * W następną niedzielę zakończenie nabożeństwa czerwcowego.