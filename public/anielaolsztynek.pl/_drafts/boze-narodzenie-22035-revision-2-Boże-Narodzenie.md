---
id: 2038
title: Boże Narodzenie
date: 2016-12-27T14:05:21+00:00
author: admin
layout: revision
guid: http://anielaolsztynek.pl/2016/12/2035-revision-2/
permalink: /2016/12/2035-revision-2/
---
> **Łk 2, 1-14**
> 
> **Syn Boży prawdziwie się narodził**
> 
> Oto nadszedł czas, gdy Słowo stało się ciałem i zamieszkało wśród nas. Bóg prawdziwie stał się oczekiwanym Emmanuelem &#8211; Bogiem z nami. Skoro On jest z nami, to znaczy, że na drodze życia nie jesteśmy już sami. Boże Narodzenie to nie jest jakaś przenośnia, iluzja, emanacja. Syn Boży prawdziwie począł się i narodził. Słowo Stwórcy przyoblekło się w stworzenie. W Jezusie nasze życie nie jest już tylko podobieństwem do Boga, ale staje się życiem boskim, życiem dziecka Bożego. W naszą doczesność weszła z mocą wieczność, w śmiertelność &#8211; nieśmiertelność, w grzeszność &#8211; łaska. Jednorodzony Syn pouczył nas, że Bóg jest bezgraniczną miłością do każdego człowieka. Taka jest nasza chrześcijańska godność.
> 
> <span style="color: #666699;">Jezu, przez Twe Narodzenie oglądam chwałę Bożą i doznaję niezwykłej łaski. To daje mi  moc, abym stał się Twoją własnością. Otwieram przed Tobą serce, a Ty przyjdź do mnie i pozostań.</span>
> 
> <span style="color: #666699;"><br /> </span>

  * Jutro, w drugim dniu Świąt, Msze Święte o godzinie 9:00 i 11:00.
  * We wtorek &#8211; 27 grudnia &#8211; wypada liturgiczne Święto Św. Jana Apostoła i Ewangelisty, ku jego czci będzie błogosławieństwo wina, które będziemy spożywali (w bezpiecznych ilościach).
  * W sobotę ostatni dzień starego roku. Jest to szczególna okazja z do wdzięczności Panu Bogu za kolejny miniony rok. Po Mszy Świętej o godzinie 17:00 będzie wystawienie Najświętszego Sakramentu połączone z nabożeństwem dziękczynno-przebłagalnym i Te Deum.
  * W następna niedzielę – Nowy Rok. Msze Święte w tym dniu o godzinie 11:00 i 17:00. Jest to jednocześnie I niedziela miesiąca, stąd Msze Święte będą połączone z wystawieniem Najświętszego Sakramentu i krótkim rozważaniem.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Święto Świętej Rodziny w tym roku będziemy obchodzili w najbliższy piątek (a nie w niedzielę) po Bożym Narodzeniu, z racji Nowego Roku przypadającego w niedzielę.
  * Jest do nabycia nowy numer „Gościa Niedzielnego”, podwójny, w cenie 8 złotych.
  * Wizyty duszpasterskie – kolęda – w tym tygodniu według następującego porządku:

  1. Sudwa 26, 28, 30, 32,  33 &#8211; wtorek od godziny 13:00.
  2. Sudwa  – środa, godzina 9:00.
  3. Sudwa Kolonia , Świętajny, Karczma Świętojańska i ulica Parkowa 2 – czwartek od godziny 9:00.
  4. Łęciny, Tolejny, Wilkowo nr 1-7 – piątek od godziny 9:00.
  5. Wilkowo nr 8-13 – sobota od godziny 9:00.