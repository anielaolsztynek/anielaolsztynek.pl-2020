---
id: 2089
title: VII Niedziela zwykła
date: 2017-02-18T21:49:37+00:00
author: admin
layout: revision
guid: http://anielaolsztynek.pl/2017/02/2087-revision-2/
permalink: /2017/02/2087-revision-2/
---
> **Mt 5, 38-48**
> 
> **Stać się synem Bożym**
> 
> Talmud mówi, że dar deszczu jest większy niż dar Tory, gdyż ona została dana jedynie Izraelowi, natomiast deszcz swoim zasięgiem ogarnia wszystkich ludzi. Jeżeli zdamy sobie sprawę z tego, jak ważna dla Żydów jest Tora, pierwszych pięć ksiąg Pisma Świętego, to zrozumiemy znaczenie tych słów. W doskonały sposób oddają one wezwanie Jezusa z dzisiejszej Ewangelii do tego, aby miłować wszystkich ludzi. Bóg jest dobry i swoją miłością ogarnia całe stworzenie. My wezwani jesteśmy do tego, aby naśladować Go w tej Jego miłości. Jezus nie mówi, że to będzie proste, ale zapewnia nas, że w ten sposób będziemy synami Ojca, który jest w niebie. Pamiętajmy o tym wezwaniu do miłości, za każdym razem, gdy wypowiadamy słowa Modlitwy Pańskiej.
> 
> <span style="color: #666699;">Panie Jezu, Ty pragniesz, abyśmy naśladowali Ciebie w miłości. Pomóż nam przezwyciężać wszystko to, co nas na nią zamyka.</span>

  * W następną niedzielę &#8211; 26 lutego &#8211; kolejny raz organizowana jest Wenta Dobroczynna w Szkole Muzycznej w Olsztynie. Dochód z Wenty będzie przeznaczony w tym roku na Warsztaty Terapii Zajęciowej w Olsztynku (Stowarzyszenie na Rzecz Osób Niepełnosprawnych i Ich Rodzin w Olsztynku). W programie: loteria fantowa, aukcja przedmiotów przekazanych na ten cel (prac plastycznych, darów VIP), gwiazdą wieczoru będzie Mieczysław Szcześniak. Bilety w cenie 30 złotych można nabywać w Ratuszu &#8211; w dziale Promocji Miasta oraz w Warsztatach Terapii Zajęciowej na ulicy Ostródzkiej. Rozpoczęcie Wenty o godzinie 15:00.
  * Jutro pogrzeb o godzinie 14:00. Nie będzie Mszy Świętej wieczorem. W sobotę Msza Święta ślubna o godzinie 16:00.
  * Jest do nabycia nowy numer &#8222;Gościa Niedzielnego&#8221;.