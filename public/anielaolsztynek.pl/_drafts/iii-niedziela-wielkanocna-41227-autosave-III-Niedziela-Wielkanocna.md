---
id: 1229
title: III Niedziela Wielkanocna
date: 2014-05-04T00:03:56+00:00
author: admin
layout: revision
guid: http://anielaolsztynek.pl/2014/05/1227-autosave/
permalink: /2014/05/1227-autosave/
---
> **Łk 24, 13-35**
> 
> **Boski Wędrowiec**
> 
> Jezus jest i słucha, jest i pyta. Nie tylko przemierza z uczniami jakiś odcinek drogi. Przez swoje pytania przemierza wraz z nimi drogę wewnętrzną do prawdy ich serc, która wiedzie przez lęk, zawód, smutek, zagubienie przeżywane wobec Jego męki i śmierci. Dojście do własnej, subiektywnej prawdy przygotowuje stopniowo uczniów na przyjęcie Bożej prawdy, obiektywnej i jedynej. Otwiera ich oczy i umysł na Boże działanie. Jednak dopiero moment daru z siebie &#8211; Eucharystii &#8211; otwiera oczy uczniów. Jest spotkaniem twarzą w twarz ze Zmartwychwstałym.
> 
> <span style="color: #666699;">Dziękuję Ci, Jezu, że stopniowo, coraz bardziej mogę Cię poznawać i rozpoznawać w wędrówce mojego życia. Dziękuję, że Twoje słowo oświeca mój umysł, a Eucharystia karmi moje serce.</span>

  * Bezpośrednio po Mszy Świętej  o godzinie 9.00 wystąpi z krótkim koncertem pieśni wielkanocnych &#8222;Swojska Nutka&#8221; z Klubu Seniora, który działa przy MOPS-ie.
  * Liturgiczna Uroczystość ku czci Świętego Stanisława Biskupa i Męczennika &#8211; Głównego Patrona Polski wypada w czwartek &#8211; 8 maja.
  * W związku z Uroczystością I Komunii Świętej w naszej parafii w następną niedzielę &#8211; 11 maja o godzinie 11.00, zwracam się z serdeczną prośbą do wszystkich, którzy nie są gośćmi dzieci przystępujących do I Komunii Świętej, aby przyszli na Mszę Świętą w tym dniu o godz. 9.00 lub 17.00.
  * Pierwsza Spowiedź dla dzieci pierwszokomunijnych, ich rodziców i rodzin będzie w sobotę &#8211; 10 maja o godzinie 10.00.
  * Dyrektor, nauczyciele i uczniowie Zespołu Szkół w Olsztynku zapraszają na &#8222;Dzień Otwarty&#8221; w ramach obchodów 10-lecia wejścia Polski do Unii Europejskiej, który odbędzie się w następną niedzielę &#8211; 11 maja w godzinach od 10.00 do 15.00 pod hasłem: &#8222;Wykorzystanie środków unijnych na zamku w Olsztynku&#8221;. Młodzież Zespołu Szkół przygotowuje ciekawy program i zaprasza na degustację potraw.
  * Jest do nabycia nowy numer &#8222;Gościa Niedzielnego&#8221;.