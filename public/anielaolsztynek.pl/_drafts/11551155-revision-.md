---
id: 1156
date: 2014-03-10T00:09:10+00:00
author: admin
layout: revision
guid: http://anielaolsztynek.pl/2014/03/1155-revision/
permalink: /2014/03/1155-revision/
---
> **Mt 4, 1-11** **Pustynne zmagania** Jezus jest wyprowadzony przez Ducha na pustynię, aby tam doświadczyć kuszenia i wskazać nam drogę walki ze złem. Jezus nigdy nie wchodzi w dialog ze Złym, tylko opiera się na słowie Ojca, które jest dla Niego tarczą. Szatan uderza w to, co jest dla Jezusa najcenniejsze &#8211; Jego tożsamość Syna Bożego. To uczy nas, że pokusa nie jest związana ze słabością czy grzechem, ale z naszą mocą. Nie jesteśmy kuszeni do czegoś, czego nie potrafimy, ale do tego, co leży w zasięgu naszych możliwości, co jest naszym atutem, mocną stroną, zdolnością, darem od Boga. Im większy jest nasz ludzki potencjał, tym większa będzie pokusa.

> 
> <span style="color: #666699;">Jezu, bądź przy mnie blisko, kiedy doświadczam pokusy. Bądź mi pokarmem i nasyceniem. Bądź moją tarczą i schronieniem. Bądź mocą i skarbem.</span>

> <span style="color: #666699;"><br /> </span>

  * Pierwsza Niedziela Wielkiego Postu jest jakby drugim początkiem tego okresu dla tych, którzy nie wzięli udziału w liturgii Środy Popielcowej. Cały Kościół rozpoczął czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu poprzez intensywną modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. Droga Krzyżowa będzie się odbywała w każdy piątek Wielkiego Postu o godzinie 16.30. Zachęcam serdecznie do udziału w tym nabożeństwie, obowiązkowo powinny przyjść dzieci przygotowujące się do I Komunii Świętej i młodzież przed bierzmowaniem. Gorzkie Żale w niedziele Wielkiego Postu o godzinie 8.45. Pamiętajmy też o osobistych umartwieniach a także o postanowieniach na Wielki Post (modlitwa, jałmużna, post). W naszym kościele jest wystawiona skarbonka, do której możemy składać jałmużnę wielkopostną z myślą o biednych, dla dzieci są skarbonki kartonowe.
  * W następną, II Niedzielę Wielkiego Postu po Mszy Świętej zbierane będą dobrowolne ofiary na misje.
  * Dziś o godzinie 18.00 próba chóru.
  * We wtorek Msza Święta o godzinie 8.00.