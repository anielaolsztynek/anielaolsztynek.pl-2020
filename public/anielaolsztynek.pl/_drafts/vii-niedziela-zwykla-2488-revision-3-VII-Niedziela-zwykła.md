---
id: 492
title: VII Niedziela zwykła
date: 2012-02-29T09:51:49+00:00
author: admin
layout: revision
guid: http://anielaolsztynek.pl/2012/02/488-revision-3/
permalink: /2012/02/488-revision-3/
---
> **Mk 2, 1-12**
> 
> **Myśli serca**
> 
> Mimo, że nasze myśli są tworzone i zapisywane w umyśle, to istnieje coś takiego jak podpowiedź z serca. Niekiedy jest ona zupełnie inna niż cały program naszych poszukiwań i dociekań. To serce mówi nam, aby podać rękę, przebaczyć, powiedzieć miłe słowo. Uczeni w Piśmie byli oburzeni na Jezusa, gdy w obecności paralityka powiedział o odpuszczeniu grzechów. Słowa Chrystusa uznali za bluźnierstwo. Jezus odczytał ich myśli i dał do rozstrzygnięcia problem:&#8221;Co jest łatwiejsze? Powiedzieć sparaliżowanemu: &#8222;Twoje grzechy są odpuszczone&#8221;, czy też rozkazać: &#8222;Wstań, weź swoje nosze i chodź&#8221;?&#8221;. Widząc opór do pierwszej wersji, użył drugiej formuły. Paralityk wstał i poszedł. Łaska Boża wydała owoc.
> 
> <span style="color: #666699;">Panie Jezu Chryste, Ty znasz myśli naszych serc, spraw, prosimy, aby nigdy nie zabrakło w nich miłości, dobrej woli, chęci przebaczenia i pojednania. Niech w naszym sercu nie będzie miejsca na przewrotność, zawiść, chciwość i pożądliwość, które niszczą pokój ducha.</span>

  * W tym tygodniu Środą Popielcową rozpocznie się okres Wielkiego Postu &#8211; okres 40 dni przygotowania do największych świąt chrześcijańskich &#8211; Świąt Paschalnych. W tym dniu przyjmiemy popiół na nasze głowy &#8211; na znak pokuty. Msze Święte w tym dniu o godzinie 10.00 i 17.00. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. Droga Krzyżowa będzie odprawiana w naszym kościele w każdy piątek Wielkiego Postu o godzinie 16.30, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie. Szczególnie zachęcam rodziców i dzieci pierwszokomunijne oraz kandydatów do bierzmowania do udziału w tym nabożeństwie.
  * Serdecznie zachęcam do odpisu 1% od podatku na nasza parafialną Caritas. Dane potrzebne do wypełnienie PIT-u na karteczkach wyłożonych na półce z prasą.
  * Katolicki Zespół Edukacyjny im. Świętej Rodziny w Olsztynie: przedszkole, szkoła podstawowa, gimnazjum i liceum ogólnokształcące, ogłasza nabór na rok szkolny 2012/2013. Więcej informacji w gablocie.
  * W gablocie znajdują się też informacje na temat pielgrzymek zagranicznych organizowanych przez Duszpasterstwo Pielgrzymek Zagranicznych Archidiecezji Warmińskiej.
  * Jest do nabycia nowy numer &#8222;Gościa Niedzielnego&#8221;.