---
id: 2709
title: XXVIII Niedziela zwykła
date: 2019-10-16T19:35:34+00:00
author: admin
layout: revision
guid: http://anielaolsztynek.pl/2019/10/2708-revision-v1/
permalink: /2019/10/2708-revision-v1/
---
> **Łk 17, 11-19**
> 
> **Wdzięczność i posłuszeństwo**
> 
> Bóg jest hojnym dawcą. Nieustannie obdarowuje łaskami zwyczajnymi i nadzwyczajnymi. Aby to odkryć, potrzeba wdzięczności. Uznanie bycia obdarowanym jest pierwszym krokiem w efektywnym posługiwaniu się wszystkim, co otrzymaliśmy. Wdzięczność to również ufność, że Bóg wie najlepiej, czym nas obdarować i w jaki sposób. W dzisiejszej Ewangelii odpowiedź Jezusa wydaje się nie mieć nic wspólnego z prośbą trędowatych. Przepisy prawa rygorystycznie określały procedurę potwierdzenia oczyszczenia z trądu. Tymczasem ci chorzy mają udać się do kapłanów, nadal skażeni trądem. Warto wyruszyć w drogę ku kapłanom, ku pośrednikom Bożej mocy i łaski. Zaufać Chrystusowi, to przyjąć Jego pomoc w taki sposób, jaki On wskazuje. Wówczas możemy doświadczyć nie tylko uzdrowienia ciała, lecz przede wszystkim serca, które rozpozna w Jezusie Zbawiciela i pełne ufności odda się Jemu.
> 
> <span style="color: #666699;">Pragnę, Panie, zawsze z wdzięcznością przyjmować Twoje dary, widzieć w nich ojcowską miłość, którą stale mnie obdarzasz. Niech moja wdzięczność wyraża się w posłuszeństwie Twoim zamiarom.</span>
> 
> &nbsp;

  * Dziś w **Dniu Papieskim**, obchodzonym w Polsce od 19 lat, po Mszach Świętych będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * Jutro wypada także święto Komisji Edukacji Narodowej – **Dzień Nauczyciela**. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy zawodowej, a także w życiu rodzinnym i osobistym.
  * W piątek – <span style="text-decoration: underline;">18 października</span> – wypada liturgiczne Święto **Świętego Łukasza** **Ewangelisty –** **patrona służby zdrowia**. Wszystkim pracownikom tej profesji życzę Bożego błogosławieństwa i Bożego Ducha w tym szczególnym posługiwaniu ludziom chorym.
  * W następną niedzielę rozpoczyna się **Tydzień Misyjny**. Ofiary zbierane na tacę będą przeznaczone na misje.
  * Kartki na wypominki i Mszę Św. zbiorową, odprawianą przez cały listopad, są wyłożone na półce z prasą.
  * Zachęcam do wspólnej **modlitwy różańcowej** przez cały październik. Dzieci zapraszam w <span style="text-decoration: underline;">środę</span>, młodzież w <span style="text-decoration: underline;">czwartek</span>.