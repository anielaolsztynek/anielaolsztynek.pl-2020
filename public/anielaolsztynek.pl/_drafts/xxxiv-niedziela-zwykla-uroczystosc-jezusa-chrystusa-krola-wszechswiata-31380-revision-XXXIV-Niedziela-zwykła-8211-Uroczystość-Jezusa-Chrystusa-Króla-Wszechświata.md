---
id: 1381
title: 'XXXIV Niedziela zwykła &#8211; Uroczystość Jezusa Chrystusa Króla Wszechświata'
date: 2014-11-28T22:05:21+00:00
author: admin
layout: revision
guid: http://anielaolsztynek.pl/2014/11/1380-revision/
permalink: /2014/11/1380-revision/
---
> **Mt 25, 31-46**
> 
> **Mój Król, moje królestwo**
> 
> Jezus dziś zaprasza nas: &#8222;Weźcie w posiadanie królestwo przygotowane dla was od początku świata&#8221;. Jestem zaproszony do królowania! Ale jak mam to czynić? Jezus jest prawdziwym Królem królów i Panem panujących. On króluje w moim życiu, bo: zaspokaja mój głód prawdy i sensu życia, moje pragnienie miłości, gości mnie w swoim sercu, ilekroć tego potrzebuję, przyodziewa łaską moje ubóstwo, troszczy się o mnie w chorobach i cierpieniach, uwalnia mnie z mojego więzienia grzechu. Królować z Jezusem to kochać jak On: karmić, poić, przyodziewać, gościć, troszczyć się, obdarzać wolnością.
> 
> <span style="color: #666699;">Jezu, pragnę kochać bliźnich poprzez konkretne fakty, wybory, słowa, czyny. Wierzę, że wszystko, co dla nich czynię, czynię dla Ciebie. Bądź Panem mojego życia! </span>

  * Bóg zapłać za ofiary złożone dziś na tacę na potrzeby Wyższego Seminarium Duchownego &#8222;Hosianum&#8221; w Olsztynie.
  * Dziś po Mszy Świętej o godzinie 9:00 na zakończenie roku kościelnego wystawienie Najświętszego Sakramentu, Litania do Najświętszego Serca Pana Jezusa i Akt poświęcenia rodzaju ludzkiego Jezusowi Chrystusowi Królowi Wszechświata.
  * Od przyszłej niedzieli rozpoczyna się Adwent, czyli okres przygotowania do Narodzenia Pańskiego.
  * Opłatki na stół wigilijny będą roznoszone tradycyjnie po wszystkich mieszkaniach. Można też nabywać je indywidualnie w kancelarii. Ofiary składane przy tej okazji będą przeznaczone na ogrzewanie kościoła.
  * Rekolekcje adwentowe w naszej parafii rozpoczną się tradycyjnie od II Niedzieli Adwentu, czyli za dwa tygodnie i będą trwały do wtorku włącznie.
  * Dzieci zachęcam do podjęcia postanowień adwentowych i wypisania ich na papierowych serduszkach. Przynosimy je w następną niedzielę i składamy w czasie Mszy Świętej o godzinie 11:00 przed ołtarzem.
  * Jutro &#8211; w poniedziałek &#8211; zapraszamy wszystkie rodziny objęte pomocą na jabłka do punktu Caritas w godzinach od 18:00 do 19:00, a  wszystkich innych chętnych po godzinie 19:00. (Potrzebny będzie pesel i adres zamieszkania).
  * W środę Msza Święta o godzinie 8:00.
  * Jest do nabycia nowy numer &#8222;Gościa Niedzielnego&#8221;.