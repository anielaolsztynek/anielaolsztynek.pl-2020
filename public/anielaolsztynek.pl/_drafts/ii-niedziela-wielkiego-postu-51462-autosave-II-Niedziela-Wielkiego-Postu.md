---
id: 1465
title: II Niedziela Wielkiego Postu
date: 2015-03-02T18:25:38+00:00
author: admin
layout: revision
guid: http://anielaolsztynek.pl/2015/02/1462-autosave/
permalink: /2015/03/1462-autosave/
---
> **Mk 9, 2-10**
> 
> **Dać się poprowadzić**
> 
> Doświadczenie apostołów na Górze Przemienienia wzmocniło ich wiarę, nawet jeśli w pierwszym odruchu czuli się zaskoczeni i wydarzenia przerastały ich sposób pojmowania. Cóż, Bóg czasem objawia się w naszym życiu w szczególny sposób: poprzez przeżyte wydarzenia, spotkanych ludzi albo otrzymane charyzmaty. Początkowo w takich sytuacjach czujemy się zakłopotani. Nie wiemy, co o tym myśleć i jak dalej postępować. Ważne jest, aby się nie przestraszyć i nie zwątpić. Mamy po prostu przyjąć dary oraz dać się poprowadzić Panu. A On już o wszystko inne zadba.
> 
> <span style="color: #666699;">Jezu, dziękuję Ci za to, że tak często zabierasz mnie ze sobą na Górę Przemienienia i dajesz odczuć tam Twoją obecność. Proszę Cię, Panie, o siłę i wytrwałość w codziennym naśladowaniu Ciebie.</span>
> 
> <span style="color: #666699;"><br /> </span>

  * Dziś pierwsza niedziela miesiąca. Po Mszy Świętej o godzinie 9:00 zmiana tajemnic różańcowych.
  * W dzisiejszą II Niedzielę Wielkiego Postu tradycyjnie już po Mszach Świętych będą zbierane dobrowolne ofiary na potrzeby misji, które za pośrednictwem Dzieła Pomocy Misjom Ad Gentes zostaną przeznaczone na realizację projektów ewangelizacyjnych i humanitarnych.
  * Zachęcam serdecznie i zapraszam do udziału w nabożeństwach wielkopostnych. To wyraz naszej wiary i zaangażowania w duchowe przeżywanie Wielkiego Postu oraz zrozumienie tajemnicy Odkupienia, które dokonało się przez mękę i śmierć Chrystusa.
  * W tym tygodniu wypada I czwartek, I piątek, I sobota marca. W piątek przed południem odwiedziny chorych, po południu okazja do Spowiedzi Św. (przed Drogą Krzyżową).
  * Po Mszach Świętych będą rozdawane dzieciom skarbonki kartonowe, do których zbieramy przez czas Wielkiego Postu jałmużnę &#8211; drobne ofiary z myślą o biednych i potrzebujących pomocy. Przyniesiemy je do kościoła w Niedzielę Palmową.
  * Rekolekcje wielkopostne w naszej parafii odbędą się za dwa tygodnie &#8211; od IV Niedzieli Wielkiego Postu.
  * Jest do nabycia nowy numer &#8222;Gościa Niedzielnego&#8221;.
  * Bóg zapłać za ofiary złożone w lutym na rzecz inwestycji parafialnych i wszystkim zbierającym te ofiary. Msza Święta w intencji ofiarodawców będzie odprawiona w najbliższy piątek.
  * W minionym tygodniu odeszła do wieczności nasza parafianka &#8211; ś.p. Marianna Zegadło, lat 95.

> <span style="color: #666699;"><br /> </span>