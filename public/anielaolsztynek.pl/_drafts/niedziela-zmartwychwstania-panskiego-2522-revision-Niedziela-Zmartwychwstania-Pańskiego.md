---
id: 523
title: Niedziela Zmartwychwstania Pańskiego
date: 2012-04-14T21:10:34+00:00
author: admin
layout: revision
guid: http://anielaolsztynek.pl/2012/04/522-revision/
permalink: /2012/04/522-revision/
---
> **J 20, 1-9**
> 
> **Chusta**
> 
> Są takie znaki, które bywają pomocne w rozszyfrowywaniu pewnych zagadek. Mogą je potwierdzać albo wykluczać. Od takich odpowiedzi zaczyna się kształtować odpowiedni kierunek w całym postępowaniu zmierzającym do poznania prawdy. Na drodze odczytania prawdy o Chrystusowym Zmartwychwstaniu były trzy znaki: odsunięty kamień, leżące płótna i położona osobno, zwinięta chusta. to w jej świetle pewne przypuszczenia stają się jasne, a inne wykluczone. Gdyby ktoś wykradł ciało, nie zdejmowałby płócien i chusty, bo zabrałby wszystko razem. Ta chusta złożona oddzielnie, w innym miejscu niż płótna, powiedziała wyraźnie, że Jezus zmartwychwstał, tak, jak mówiły Pisma.
> 
> <span style="color: #666699;">Panie Jezu Chryste, który zniosłeś Mękę, ofiarowałeś swoje życie i zwyciężyłeś śmierć dla naszego zbawienia, otwórz nam bramy nieba, gdy będziemy zmierzać na spotkanie z Ojcem. Spraw, abyśmy wydali owoce godne zbawienia, uświęceni Twoim słowem i życiem sakramentalnym.</span>