---
id: 1087
title: Święto Świętej Rodziny
date: 2013-12-30T00:24:14+00:00
author: admin
layout: revision
guid: http://anielaolsztynek.pl/2013/12/1080-revision-6/
permalink: /2013/12/1080-revision-6/
---
> **Mt 2, 13-15. 19-23**  
> **Uczmy się od Świętej Rodziny**
> 
> W Świętej Rodzinie nie wypowiada się wielu słów, ale za to słucha się Boga. Anioł objawia Jego wolę, a Józef natychmiast wypełnia polecenia. Posłuszeństwo Bożym nakazom chroni Dziecko i Jego Matkę. Niejako przy okazji jest chroniony Józef. Nawet najtrudniejsze wydarzenie, jak konieczność ucieczki z Niemowlęciem do Egiptu, w zamyśle Boga jest okazją do wypełniania się obietnic, tak aby można było rozpoznać Jego dzieła. Jeśli dziś jesteśmy świadkami ogromnego kryzysu rodziny, to od tej Rodziny możemy się uczyć zaufania i posłuszeństwa Bogu, które owocują ocaleniem i trwałością.
> 
> <span style="color: #666699;">Dzisiejsze rodziny potrzebują ojców, mężczyzn na wzór Józefa, pokornych i posłusznych Bogu. Panie, ucz dzisiejszych ojców, jak chronić rodzinę, która jest atakowana z tak wielu stron.</span>

  * We wtorek ostatni dzień starego roku. Jest to szczególna okazja z naszej strony do wdzięczności wobec Pana Boga za kolejny miniony rok. Po Mszy Świętej o godzinie 17.00 będzie wystawienie Najświętszego Sakramentu połączone z nabożeństwem dziękczynno-przebłagalnym oraz Te Deum.
  * W środę &#8211; w Nowy Rok &#8211; Msze Święte o godzinie 11.00 i 17.00.
  * W tym tygodniu wypada I Czwartek, I Piątek i I Sobota stycznia. W piątek przed południem odwiedziny chorych. Po południu Spowiedź Święta od godziny 16.40.
  * Zmiana tajemnic różańcowych w następną niedzielę po Mszy Świętej o godzinie 9.00.
  * Dziś po Mszy Świętej o godzinie 11.00 z koncertem kolęd wystąpi &#8222;Swojska Nutka&#8221; z Klubu Seniora.
  * Wizyty duszpasterskie &#8211; kolęda &#8211; w tym tygodniu według następującego porządku: poniedziałek, godzina 9.00 &#8211; Sudwa od strony szosy; wtorek, godzina 9.00 &#8211; Wilkowo 8-13; czwartek, godzina 9.00 &#8211; Łęciny, Tolejny, Wilkowo 1-7; czwartek, godzina 18.00 &#8211; Park 7; piątek, godzina 14.00 &#8211; ulica Wilcza 14, 22, Sudwa 27 (ferma); sobota &#8211; godzina 9.00 &#8211; ulica Wilcza 14B.