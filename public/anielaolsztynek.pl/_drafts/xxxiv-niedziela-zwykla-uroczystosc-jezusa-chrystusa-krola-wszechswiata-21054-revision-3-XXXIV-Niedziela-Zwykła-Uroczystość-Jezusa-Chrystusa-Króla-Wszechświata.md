---
id: 1057
title: XXXIV Niedziela Zwykła Uroczystość Jezusa Chrystusa Króla Wszechświata
date: 2013-12-06T23:11:38+00:00
author: admin
layout: revision
guid: http://anielaolsztynek.pl/2013/12/1054-revision-3/
permalink: /2013/12/1054-revision-3/
---
> **Łk 23, 35-43**
> 
> **Król, który kocha**
> 
> Dla większości przypatrujących się Jezusowi konającemu na krzyżu bycie królem kojarzyło się z władzą polityczną i militarną. Dlatego ukrzyżowany Jezus jest dla nich zaprzeczeniem ich oczekiwań i nadziei. Być może w ten sposób biorą sobie odwet za niespełnione nadzieje, które wiązali z Nim jako przywódcą. Jezus jest królem, tylko Jego władza dotyczy otwarcia człowiekowi nieba. Mocą Jego królestwa jest miłość wyrażona całkowitym darem z siebie. Aby wejść do Jego królestwa, nie potrzeba wiele. Wystarczy uznać, że Jezus jest Zbawicielem oraz przyznać się do bolesnej prawdy o swoim własnym grzechu i jego konsekwencjach.
> 
> <span style="color: #666699;">Nawracaj moje serce, Panie, abym z ufnością powierzał się Twojej dobroci, by moja pokora otworzyła mi drogę do nieba.</span>

  * Bóg zapłać za ofiary złożone w dniu dzisiejszym na tacę na potrzeby Wyższego seminarium Duchownego &#8222;Hosianum&#8221; w Olsztynie.
  * Dziś po Mszy Świętej o godzinie 9.00 na zakończenie roku kościelnego i Roku Wiary wystawienie Najświętszego Sakramentu, Litania do Najświętszego Serca Pana Jezusa i akt poświecenia rodzaju ludzkiego Jezusowi Chrystusowi Królowi Wszechświata.
  * Od przyszłej niedzieli rozpoczyna się Adwent &#8211; okres przygotowania do Narodzenia Pańskiego.
  * Opłatki na stół wigilijny będą roznoszone tradycyjnie po wszystkich mieszkaniach. Ofiary składane przy tej okazji będą przeznaczone na ogrzewanie kościoła.
  * Rekolekcje adwentowe w naszej parafii tradycyjnie rozpoczną się od II Niedzieli Adwentu, czyli za dwa tygodnie i będą trwały tylko dwa dni &#8211; w niedzielę i poniedziałek (skrócone z uwagi na rekolekcje ewangelizacyjne, które niedawno przeżywaliśmy w naszym kościele).
  * W następną niedzielę zmiana tajemnic różańcowych.
  * Dzieci zachęcam do podjęcia postanowień adwentowych i wypisanie ich na papierowych serduszkach. Przyniesiemy je w następną niedzielę i złożymy w czasie Mszy Świętej o godzinie 11.00 przed ołtarzem.
  * Jest do nabycia nowy numer &#8222;Gościa Niedzielnego&#8221;.
  * W poniedziałek i czwartek Msze Święte o godzinie 8.00.