---
id: 247
title: 'II Niedziela Wielkanocna &#8211; Niedziela Miłosierdzia Bożego'
date: 2011-05-09T13:20:28+00:00
author: admin
layout: revision
guid: http://anielaolsztynek.pl/2011/05/245-autosave/
permalink: /2011/05/245-autosave/
---
> **Jana 20, 19-31**
> 
> **Ślady po męce**

> Nie jest łatwo rozpoznać Jezusa Zmartwychwstałego. Rozpoznaje się Go bowiem po ranach. Wątpliwości mogą się rozwiać, gdy człowiek włoży palec w miejsce gwoździ i rękę do przebitego boku. To nieprawda, że Jezus nie pozwala się nam dotknąć i że jest odległy. On rzeczywiście przychodzi do mnie i do ciebie, żebyśmy się upewnili o Jego mocy. Problem polega na tym, że znakiem rozpoznawczym nie jest Jego aureola czy kolejny spektakularny cud, ale ślady po męce.
> 
> <span style="color: #666699;">Tu potrzeba Twojej siły, Boże, żebym potrafił dotknąć tych bolących miejsc bez strachu czy uprzedzenia. Twoich bolących miejsc &#8211; ale i moich. Tam też mogę Ciebie rozpoznać.</span>
> 
> <span style="color: #666699;"><br /> </span>

  * Dziś dzień beatyfikacji Sługi Bożego Jana Pawła II. W czasie Mszy Świętej o godzinie 17.00 zaśpiewamy dziękczynne Te Deum za wyniesienie Jana Pawła II na ołtarze i odmówimy Litanię do Błogosławionego Jana Pawła II.
  * Dzisiejsze ofiary składane na tacę są przeznaczone na cele charytatywne, na wsparcie dzieł prowadzonych przez Caritas Archidiecezji Warmińskiej.
  * Dziś po Mszy Świętej o godzinie 9.00 zmiana tajemnic różańcowych.
  * Liturgiczna Uroczystość Królowej Polski wypada we wtorek &#8211; 3 maja. Msze Święte w tym dniu o godzinie 10.00 i 17.00.
  * Msza Święta w intencji tegorocznych maturzystów we wtorek o godzinie 17.00.
  * Rozpoczął się miesiąc maj. Zachęcam do udziału w nabożeństwie majowym codziennie po Mszy Świętej o godzinie 17.00, w niedziele o godzinie 8.45.
  * W tym tygodniu wypada I-szy Czwartek, I-szy Piątek i I-sza Sobota maja. W piątek przed południem odwiedziny chorych, po południu spowiedź od godziny 16.30.
  * W poniedziałek &#8211; 2 maja &#8211; WSD Hosianum, na czele z Księdzem Rektorem, zaprasza na Dzień Wdzięczności i Dzień Otwartych Drzwi, który rozpocznie się Mszą Świętą o godzinie 10.30, pod przewodnictwem Jego Ekscelencji Ks. Biskupa dr Jacka Jezierskiego.
  * Przypominam też, że 2 maja jest Dniem Flagi Narodowej.
  * Uroczystość I- szej Komunii Świętej w naszej parafii za dwa tygodnie &#8211; 15 maja o godzinie 11.00. W związku z powyższym indywidualne spotkanie z rodzicami i ich dziećmi w środę o godzinie 17.45. Natomiast próby dla dzieci w czwartek i piątek o godzinie 17.45 i w sobotę o godzinie 11.00
  * Bóg zapłać za ofiary złożone w kwietniu na rzecz budowy naszego kościoła. Dziękuję wszystkim osobom zaangażowanym w zbiórkę tych ofiar. Msza Święta w intencji ofiarodawców w środę o godzinie 17.00.
  * Dziękuję rodzinie z naszej parafii za ofiarowanie i jednocześnie zasadzenie tuj za kaplicą w miejscu żywopłotu, który wcześniej został usunięty.
  * Dziękuję wszystkim dzieciom za ich szczere ofiary złożone w ramach jałmużny wielkopostnej, o łącznej kwocie ponad 280 złotych. To więcej, niż zebrali dorośli, którzy złożyli ofiarę o połowę mniejszą. Tymi ofiarami wesprzemy osoby chore. Bóg zapłać.
  * Wszelka prasa dzisiejszej niedzieli jest poświęcona Janowi Pawłowi II.