---
id: 1206
title: V Niedziela Wielkiego Postu
date: 2014-04-06T20:46:08+00:00
author: admin
layout: revision
guid: http://anielaolsztynek.pl/2014/04/1200-revision-3/
permalink: /2014/04/1200-revision-3/
---
> **J 11, 1-45**
> 
> **Dar przyjaźni**
> 
> Jezus jest głęboko poruszony śmiercią swego przyjaciela Łazarza, cierpieniem jego sióstr i znajomych. Przyjaźń ludzka jest tak wielkim darem, że potrafi wyratować z niejednych trudności, kłopotów. A przyjaźń Boga wybawia ze śmierci, w której się pogrążamy przez grzech! Jezus ukazuje nam, że trudności i cierpienia nie są chciane przez Boga, ale i z nich potrafi On wydobywać dobro, życie i nadzieję!
> 
> <span style="color: #666699;">Jezu, dziękuję Ci za moich przyjaciół! Powierzam Ci ich dziś w sposób szczególny. Proszę dla nich o dar życia w pełni, o dar przyjaźni z Tobą. Wierzę, że Ty możesz przeprowadzić ich przez każdy ból i cierpienie do pełni wiary.</span>

  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji, które przygotowały nas do Świąt Wielkanocnych.
  * Rekolekcje w parafii Najświętszego Serca Pana Jezusa rozpoczynają się dzisiaj i będą trwały do środy włącznie według stałego porządku.
  * Serdecznie zapraszam na ostatnią w tym roku Drogę Krzyżową, którą będziemy przeżywać idąc ulicami naszej parafii. W piątek zapraszam na Mszę Świętą o godzinie 18.00. Po Mszy Świętej, a więc o godzinie 18.30, rozpocznie się przy kościele Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie bardzo niesprzyjającej aury Droga Krzyżowa odbędzie się w kościele. To nabożeństwo będziemy przeżywali w łączności z Bł. Janem Pawłem II jako przygotowanie do kanonizacji.
  * Kwiaty do Grobu Pańskiego wzorem lat ubiegłych będą zakupione, ofiary na kwiaty można składać indywidualnie bądź przy wyjściu z kościoła, dzisiaj i za tydzień.
  * Już za tydzień Niedziela Palmowa &#8211; Niedziela Męki Pańskiej. Podczas wszystkich Mszy Świętych odbędzie się poświęcenie palm. Tradycyjnie zachęcam dzieci do wzięcia udziału w konkursie na największą i najpiękniejszą palmę wykonaną własnoręcznie. Na rozwiązanie konkursu zapraszam po Mszy Świętej o godzinie 11.00.
  * Również w  Niedzielę Palmową te dzieci, które wzięły skarbonki Caritas i zbierały jałmużnę wielkopostną z myślą o najbiedniejszych, przyniosą je na Mszę Świętą o godzinie 11.00 i złożą przed ołtarzem na ofiarowanie.
  * W Niedzielę Palmową przedstawione będzie Misterium Męki Pańskiej w kościele Najświętszego Serca Pana Jezusa o godzinie 18.45, przygotowane przez 40-osobowy zespół aktorów-amatorów z Miłakowa. To Misterium w formie musicalu po raz pierwszy wystawiono w 2002 roku. W sposób szczególny było ono odbierane w Wilnie i na Ukrainie. Misterium to będzie przedstawione w intencji pokoju na świecie. Przedsięwzięcie jest możliwe dzięki Akcji Katolickiej w Olsztynku i Burmistrzowi Miasta.
  * Powiatowa Szkoła Muzyczna I Stopnia w Olsztynku zaprasza do bezpłatnej nauki. Termin przesłuchań kwalifikacyjnych &#8211; do 12 kwietnia.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odeszli do wieczności nasi parafianie &#8211; ś.p. Jerzy Płoski, lat 63 i ś.p. Elżbieta Czarzasta, lat 63.
  * Można nabywać świece wielkanocne &#8211; paschaliki Caritas po 8 złotych i małe z 2012 roku po 3 złote.