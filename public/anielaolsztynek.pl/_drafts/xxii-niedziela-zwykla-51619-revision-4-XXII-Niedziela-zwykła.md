---
id: 1625
title: XXII Niedziela zwykła
date: 2015-08-30T20:05:27+00:00
author: admin
layout: revision
guid: http://anielaolsztynek.pl/2015/08/1619-revision-4/
permalink: /2015/08/1619-revision-4/
---
> **Mk 7, 1-8. 14-15. 21-23**
> 
> **Szczerość wobec Boga i siebie**
> 
> <span style="color: #000000;">Jezus odrzuca jako niewłaściwą postawę człowieka opartą na dbałości o zewnętrzną formę, podczas gdy serce uwikłane jest w grzechu. Wiąże się to nie tylko z religią, ale także z postawami, jakie przyjmujemy w relacjach ludzkich. Wszelkie obmowy czynione za plecami, brak szczerości, podkopywanie reputacji, zdrada &#8211; to poważne grzechy przeciw miłości bliźniego. Może warto w kontekście tych dzisiejszych słów z Ewangelii zrobić sobie rachunek sumienia.</span>
> 
> <span style="color: #000000;"><span style="color: #666699;">Panie, proszę Cię o takie serce, które odrzuci to, co nieszczere w moim zachowaniu.</span></span>

  * We wtorek &#8211; 1 września &#8211; wypada 75 rocznica wybuchu II wojny światowej, jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu w Sudwie i będą połączone z nabożeństwem w intencji poległych (godz. 11:00).
  * 1 września to także w naszej Archidiecezji Warmińskiej Święto Matki Bożej Pokoju w Stoczku Warmińskim; jest to dzień modlitw o pokój na świecie (centralne uroczystości odpustowe dziś o godzinie 11:00).
  * Kończy się czas wakacji i urlopów. Wyrażamy wdzięczność Bogu za ten czas odpoczynku. Wszystkim dzieciom, młodzieży, nauczycielom, wychowawcom i katechetom życzę Bożego błogosławieństwa i wytrwałości w nauce oraz nauczaniu. Msza Święta w intencji wszystkich wymienionych wyżej w następną niedzielę o godzinie 11:00.
  * Pierwszoklasistów z przyborami szkolnymi zapraszam również w następną niedzielę na Mszę Świętą o godzinie 11:00. Po Mszy Świętej przybory te zostaną poświęcone.
  * Tradycyjnie w niedziele po Mszach Świętych będą rozdawane dzieciom obrazki nawiązujące do Ewangelii. Dzieci przygotowujące się w ty roku szkolnym do I Komunii Świętej zbierają obrazki obowiązkowo.
  * W miniony czwartek wydano wyprawki szkolne o wartości ponad 2000 złotych czterdzieściorgu dzieciom z rodzin objętych pomocą.
  * Odpust parafialny ku czci Bł. Anieli Salawy &#8211; patronki naszej parafii, odbędzie się w przyszłą niedzielę. Kazanie wygłosi Ksiądz Janusz Koniec, były proboszcz z Waplewa. Po Mszy Świętej o godzinie 9:00 i 11:00 odmówimy wspólnie Litanię ku czci Bł. Anieli Salawy i zaśpiewamy dziękczynne Te Deum.
  * W tym tygodniu wypada I czwartek, I piątek i I sobota września. W piątek przed południem odwiedziny chorych, po południu Spowiedź Święta od godziny 16:30. Zachęcam do spowiedzi na rozpoczęcie nowego roku szkolnego i do praktyki 9 I piątków miesiąca.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Dożynki Jasnogórskie w następną niedzielę. Program wywieszony jest w gablocie.
  * Bóg zapłać za ofiary złożone w sierpniu na rzecz inwestycji parafialnych i wszystkim zaangażowanym w zbiórkę tych ofiar. Msza Święta w intencji ofiarodawców będzie odprawiona w najbliższą środę o godzinie 17:00.
  * Jest do nabycia nowy numer &#8222;Gościa Niedzielnego&#8221;.
  * Jutro Msza Święta o godzinie 8:00.
  * Dziś jest do odczytania komunikat w sprawie katechezy parafialnej.

<div>
  <a href="http://archwarmia.pl/aktualno-ci/2015/sierpie/komunikat-kurii-archidiecezji-warmi-skiej/"></a><strong>KOMUNIKAT KURII ARCHIDIECEZJI WARMIŃSKIEJ</strong></p> 
  
  <p>
    <strong>do odczytania w  XXII Niedzielę Zwykłą,  30 sierpnia 2015 r.</strong>
  </p>
  
  <p>
    W dniu 1 września br. będziemy obchodzili XXV rocznicę powrotu nauczania religii do polskich szkół i przedszkoli. Nauczanie religii w Polsce zawsze znajdowało się w wykazie szkolnych przedmiotów, nawet podczas zaborów. Jedynym wyjątkiem były czasy rządów komunistycznych, kiedy przez ponad 30 lat nie było katechezy szkolnej.<br /> Dobrze się stało, że lekcje religii ponownie są uwzględnione w polskim systemie oświaty. Dzięki temu frekwencja uczniów i jakość nauczania są na wysokim poziomie. Jednak doświadczenie minionych 25 lat wskazuje, że szkoła nie jest w stanie wypełnić w sposób wyczerpujący wszystkich zadań katechezy. Dlatego I Synod Archidiecezji Warmińskiej postanowił, iż nauczaniu religii w szkole powinna towarzyszyć katecheza parafialna dzieci i młodzieży. Chodzi zatem nie tylko o przekazanie wiedzy o religii, co ma miejsce w szkole, ale i o wychowanie w wierze Kościoła oraz wtajemniczenie w jego istotę. Należy mieć świadomość, że bez udziału wspólnoty parafialnej nie może dokonać się pełna inicjacja w misterium chrześcijaństwa.<br /> Od dnia 1 września br. , zgodnie z dekretem Arcybiskupa Wojciecha Ziemby Metropolity Warmińskiego, we wszystkich parafiach Archidiecezji Warmińskiej powinna być zorganizowana i systematycznie prowadzona katecheza parafialna uczniów szkół podstawowych, gimnazjów i szkół ponadgimnazjalnych.<br /> Za zorganizowanie katechezy parafialnej i właściwy jej poziom odpowiedzialny jest ksiądz proboszcz, który powinien zintegrować katechezę parafialną i szkolne nauczanie religii z całym duszpasterstwem parafialnym. Zajęcia nie powinny być prowadzone przez nauczycieli religii, z którymi uczniowie spotykają się w szkole, ale przez księży oraz osoby świeckie, zaangażowane w życie parafii (np. członkowie wspólnot religijnych, nadzwyczajni szafarze Komunii Świętej, absolwenci szkół biblijnych i wydziałów teologicznych, itp.).<br /> Podstawowym miejscem katechezy parafialnej powinna być przede wszystkim parafia zamieszkania uczniów. Zaproponowany przez Radę Katechetyczną Archidiecezji Warmińskiej program katechezy parafialnej umożliwia różnorodną jego realizację. Zaleca się, aby spotkania odbywały się w grupach, przynajmniej raz w miesiącu w czasie roku szkolnego. Preferowane powinny być metody, które nie koncentrują się na przekazie treści intelektualnych, lecz na kształtowaniu umiejętności oraz wychowaniu liturgicznym i modlitewnym.<br /> Ponieważ przygotowanie do sakramentów świętych, I Komunii Świętej, spowiedzi, bierzmowania oraz małżeństwa, będzie prowadzone podczas katechezy parafialnej, apelujemy do rodziców, aby ich dzieci w niej uczestniczyły.<br /> Wyrażam głęboką nadzieję, że trud realizacji katechezy parafialnej przyczyni się do dobrego i integralnego wychowanie młodego pokolenia, opartego na autentycznych wartościach chrześcijańskich oraz pozwoli w znacznym stopniu uchronić dzieci i młodzież od wielu zagrożeń, z którymi współcześnie mamy do czynienia.
  </p>
  
  <p>
    Olsztyn, dnia 20 sierpnia 2015 r.
  </p>
  
  <p>
    Arcybiskup Józef Górzyński   Koadiutor Archidiecezji Warmińskiej<br /> Ks. Tadeusz Marcinkowski Kanclerz Kurii
  </p>
</div>