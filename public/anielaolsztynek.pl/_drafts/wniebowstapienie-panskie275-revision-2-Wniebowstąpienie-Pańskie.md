---
id: 277
title: Wniebowstąpienie Pańskie
date: 2011-06-06T13:54:31+00:00
author: admin
layout: revision
guid: http://anielaolsztynek.pl/2011/06/275-revision-2/
permalink: /2011/06/275-revision-2/
---
> **Mt 28, 16-20**
> 
> **Odchodzi Ktoś ważny**
> 
> Odejścia ludzi, którzy byli dla nas oparciem, są trudne. Co dopiero, gdy odchodzi Człowiek, który jest jednocześnie Bogiem, Jezus Chrystus. Ten fizyczny kontakt, poczucie Jego obecności, już nie jest możliwe. Odszedł. I nawet Jego słowa o tym, że jest z nami aż do końca Świata, nie wydają się zbyt przekonujące. Obecność Jezusa od czasu wniebowstąpienia jest inna: duchowa. A więc i zmysły, którymi można by ją poczuć, są także duchowe. Może właśnie dlatego Jezus zniknął nam z oczu, abyśmy nie skupiali się za bardzo na tym, co widoczne dla oczu, a próbowali uruchomić zmysły naszej duszy.
> 
> <span style="color: #666699;">Serce człowieka nie ogarnęło jeszcze tego, co przygotowałeś, Boże, tym, którzy Cię miłują. Objaw nam jednak te tajemnice przez swojego Ducha, abyśmy oczami duszy mogli patrzeć w wieczność. </span>

  * Zmiana tajemnic różańcowych dziś, po Mszy Świętej o godzinie 9.00.
  * W dniu dzisiejszym i jutrzejszym przeżywamy w naszej Archidiecezji 20-tą rocznicę pobytu Błogosławionego Jana Pawła II w Olsztynie. Program obchodu tej rocznicy podany jest na plakacie na drzwiach wejściowych.
  * Dziś także obchodzimy w naszej Ojczyźnie już po raz kolejny Święto Dziękczynienia za odzyskaną wolność połączone z dziękczynieniem za beatyfikację Jana Pawła II, za Jego ogromny wkład na rzecz wolności.
  * Po Mszy Świętej będą zbierane przy wyjściu dobrowolne ofiary na budowę Świątyni Opatrzności Bożej w Warszawie.
  * Bierzmowanie młodzieży z naszej parafii odbędzie się w najbliższy wtorek &#8211; 7 czerwca &#8211; o godzinie 18.00. Sakramentu tego udzieli Ks. Biskup Jacek Jezierski dwudziestu trzem osobom.
  * W tym dniu &#8211; we wtorek &#8211; Msza Święta połączona z nabożeństwem czerwcowym odbędzie się o godzinie 8.00.
  * Spowiedź dla młodzieży przed bierzmowaniem, dla świadków i wszystkich chętnych w poniedziałek o godzinie 16.00.
  * W następną niedzielę wypada Uroczystość Zesłania Ducha Świętego &#8211; Zielone Świątki.
  * Przed Uroczystością Zesłania Ducha Świętego codziennie odmawiamy Nowennę połączoną z nabożeństwem czerwcowym.
  * Dziś także Dzień Modlitw o Świętość Kapłanów. Módlmy się w tej intencji.