---
id: 1910
title: XVI Niedziela zwykła
date: 2016-07-20T01:16:25+00:00
author: admin
layout: revision
guid: http://anielaolsztynek.pl/2016/07/1907-autosave/
permalink: /2016/07/1907-autosave/
---
> **Łk 10, 38-42**
> 
> **Gościnność**
> 
> Krzątanina i zaniepokojenie Marty, aby posiłek był pięknie podany, stawiają pytanie o to, co przynosi Bóg ze swoją gościną. Pośpiech i niepokój? Bynajmniej! To wywołują ludzie, którzy przychodzą do nas nie po to, aby spotkać się, a jedynie po to, aby się najeść. Jezus, który przychodzi do nas, wnosi do ludzkiego serca miłość, pokój i wszelkie dobro, których nawet przy największych staraniach nie zdołamy zapewnić sobie i innym. Marta, jako pani domu, nie dostrzegła tego, skupiając się na swojej kuchni i stole. Maria, uczennica Pańska, podeszła i usiadła blisko Jezusa. W ten sposób weszła w Jego orbitę miłości, udzielając Mu najlepszej gościnności. To jest prawdziwa uczta miłości, w której również i my mamy trwać.
> 
> <span style="color: #666699;">Chryste, przychodzisz do mnie, abym mógł &#8222;skosztować, jak dobry jest Pan&#8221;. Zostawiam moją codzienną krzątaninę, która niepotrzebnie oddala mnie od Ciebie i wybieram to, co lepsze.</span>

  * W czwartek &#8211; 21 lipca &#8211; wypada 20 rocznica poświęcenia krzyża i placu pod budowę kościoła.
  * Msze Święte w poniedziałek, wtorek i czwartek będą o godzinie 8:00. W pozostałe dni o godzinie 17:00.
  * W poniedziałek w godzinach od 18:00 do 19:00 w punkcie Caritas odbędzie się spotkanie z rodzicami dzieci, które jadą na kolonie. W tym dniu będą zbierane skierowania wystawiane przez MOPS do pomocy żywnościowej z programu FEAD.
  * Jest do nabycia nowy numer &#8222;Gościa Niedzielnego&#8221;.
  * W sobotę w Gietrzwałdzie o godzinie 15:00 odbędzie się Msza Święta dla młodzieży przybyłej na Światowe Dni Młodzieży. Plakat z informacjami na ten temat w gablocie.

## Światowe Dni Młodzieży &#8211; Dni w Diecezji

<div>
  <p>
    <strong>Czcigodni Księża<br /> Archidiecezji Warmińskiej<br /> Mieszkańcy<br /> Archidiecezji Warmińskiej</strong>
  </p>
  
  <p>
    W związku z zaplanowanymi <strong>Światowymi Dniami Młodzieży</strong>, które odbędą się w lipcu 2016 roku w Krakowie pragnę poinformować o wydarzeniach, które będą miały miejsce na terenie naszej Archidiecezji.
  </p>
  
  <p>
    W całej Polsce w dniach <span style="color: #000000;"><span style="text-decoration: underline;">20-25 lipca 2016 roku</span></span> każda Diecezja będzie organizowała tzw. <em><strong>Dni w Diecezjach</strong></em>. Również i nasza Archidiecezja Warmińska przystąpiła do przygotowań zmierzających do realizacji w/w wydarzenia. Oczekujemy na przyjazd 7 grup pielgrzymów z Francji, Niemiec, Austrii, Łotwy i Rosji w ilości 700 osób. Większość grup przyjedzie do nas już 19 lipca 2016 roku. Główną bazą i zarazem miejscem centralnych uroczystości będzie Olsztyn oraz Gietrzwałd. Pielgrzymi będą mieszkać w domach u rodzin, które zaprosiły młodych gości do siebie. Młodzież będzie uczestniczyła w Mszach Świętych. Zaplanowano także zwiedzanie Olsztyna, wyjazd do Ostródy i Fromborka, seanse w planetarium, a także wizytę na Uniwersytecie Warmińsko-Mazurskim.
  </p>
  
  <p>
    Centralne uroczystości <em><strong>Dni w Diecezji</strong></em> odbędą się w Gietrzwałdzie. W dniu <span style="text-decoration: underline;">23 lipca 2016 roku  o godz. 8.30</span> z Bazyliki konkatedralnej św. Jakuba w Olsztynie wyruszy piesza pielgrzymka do Sanktuarium Maryjnego do Gietrzwałdu. Po dotarciu pielgrzymki do Gietrzwałdu, o <span style="text-decoration: underline;">godz. 15.00</span> na placu przy źródełku odbędzie się uroczysta Msza Święta. Dla wszystkich pielgrzymów będzie także koncert zespołu<em> Mocni w Wierze</em> oraz Adoracja Najświętszego Sakramentu.
  </p>
  
  <p>
    Zachęcam wszystkich Księży, mieszkańców naszej Archidiecezji i gości do aktywnego włączenia się w opisane wydarzenia, a szczególnie do udziału w uroczystościach w Sanktuarium Maryjnym w Gietrzwałdzie.
  </p>
  
  <p>
    Polecam modlitwie dzieło Światowych Dni Młodzieży oraz Dni w Archidiecezji Warmińskiej.
  </p>
  
  <p>
    <em>Abp Wojciech Ziemba</em><br /> METROPOLITA WARMIŃSKI
  </p>
</div>