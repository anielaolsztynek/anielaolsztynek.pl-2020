---
id: 1840
title: V Niedziela Wielkanocna
date: 2016-04-24T19:40:02+00:00
author: admin
layout: revision
guid: http://anielaolsztynek.pl/2016/04/1838-autosave/
permalink: /2016/04/1838-autosave/
---
> **J 13, 31-35**
> 
> **Znak rozpoznawczy**
> 
> Kiedy przychodzi moment, aby pożegnać się ze swoimi bliskimi, to nie ma już czasu na jakieś zbędne słowa. Mówi się wówczas tylko to, co jest naprawdę najważniejsze, żywiąc nadzieję, że wypowiadane słowa pozostaną na trwałe w pamięci i sercu bliskiej osoby. Ma to być swoisty testament duchowy. Tak właśnie Jezus żegna się ze swymi uczniami, których nazywa dziećmi, aby łatwiej mogli przyjąć Jego ostatnie pouczenie. Świadom, że nadchodzi godzina, dla której przyszedł , daje im **nowe przykazanie**. Jego uczniowie mają się wzajemnie miłować. Odtąd miłość będzie nie tylko ich znakiem rozpoznawczym, ale również naśladowaniem i uobecnieniem Jezusa, za którym jeszcze nie mogą się udać, a sam Bóg nie dozna przez to chwały.
> 
> <span style="color: #666699;">Jezu, Twoje przykazanie miłości jest rzeczywiście nowe. Mam kochać nie tylko nade wszystko, z całych sił i jak siebie samego. Mam miłować tak, jak Ty umiłowałeś mnie, czyli do końca.</span>

  * Jutro w liturgii wypada Święto Św. Marka Ewangelisty.
  * W najbliższą środę &#8211; 27 kwietnia &#8211; wypada II rocznica kanonizacji Św. Jana Pawła II &#8211; papieża.
  * W następną niedzielę &#8211; 1 maja, pierwszą niedzielę miesiąca &#8211; dzień adoracji Najświętszego Sakramentu w czasie Mszy Świętej o godzinie 9:00 i 11:00.
  * Również w następną niedzielę o godzinie 8:45 nabożeństwo majowe ku czci Najświętszej Marii Panny.
  * Zmiana tajemnic różańcowych w następną niedzielę po Mszy Świętej o godz. 9:00.
  * Jest do nabycia nowy numer &#8222;Gościa Niedzielnego&#8221;.
  * Dziś po Mszach Świętych organizujemy zbiórkę datków w odpowiedzi na zarządzenie Ojca Św. Franciszka w sprawie zbiórki ofiar dla Ukrainy.

 **ZARZĄDZENIE**

Z upoważnienia J.E. Arcybiskupa Celestino Migliore, Nuncjusza Apostolskiego, przekazuję prośbę Ojca Świętego Franciszka o zorganizowanie **w V Niedzielę Wielkanocną, 24 kwietnia br., specjalnej zbiórki na pomoc humanitarną dla Ukrainy.**  
Ofiary ze zbiórki winny być przekazane za pośrednictwem Nuncjatury Apostolskiej w Polsce  
**na konto nr    16 1240 1037 1111 0010 6750 5086**  
Tytuł przelewu: „Pomoc humanitarna dla Ukrainy”  
Posiadacz Rachunku :  Nuncjatura Apostolska w Polsce,  Al. Jana Chrystiana Szucha 12, 00-582 Warszawa  
Olsztyn, dnia 15 kwietnia 2016 r.  
Z wyrazami szacunku  
_Ks. infułat Jan Górny_ Wikariusz Generalny Archidiecezji Warmińskiej