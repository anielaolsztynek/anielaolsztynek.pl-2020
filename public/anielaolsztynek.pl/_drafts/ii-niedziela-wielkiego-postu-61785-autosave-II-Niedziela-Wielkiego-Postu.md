---
id: 1787
title: II Niedziela Wielkiego Postu
date: 2016-02-21T19:49:56+00:00
author: admin
layout: revision
guid: http://anielaolsztynek.pl/2016/02/1785-autosave/
permalink: /2016/02/1785-autosave/
---
> **Łk 9, 28 b-36**
> 
> **Panie, dobrze z Tobą być**
> 
> Czas wielkopostnego wpatrywania się w krzyż Jezusa zostaje rozpromieniony jasnością Jego Przemienienia. Na wysoką górę, wyższą niż Golgota, zostają zaproszeni wybrani uczniowie. Im, zmierzającym z Jezusem do Jerozolimy na Święto Paschy, i nam, przygotowującym się do świąt paschalnych, objawia się sens i cel drogi, którą idzie Jezus. On wzywa każdego, kto chce być Jego uczniem, aby wziął krzyż i szedł za Nim. Nie wiemy, na ile Piotra utwierdziła w tym rozmowa o odejściu Jego Mistrza. Wiadomo jednak, że zapowiedź zmartwychwstania i przyszłej chwały Mesjasza chce on przedłużyć, stawiając namioty. Pragnienie zamieszkania na górze jest wyrazem ludzkiego pragnienia nieba. Dla nas także jest przygotowana ta chwała.
> 
> <span style="color: #666699;">Panie, tylko przy Tobie jest dobrze być, bo Ty dajesz to szczęście, którego sam szukam po omacku. Dobrze jest być z Tobą, idąc na Górę Przemienienia, tak samo jak i idąc na Golgotę. </span>

  * W dzisiejszą II Niedzielę Wielkiego Postu tradycyjnie już po Mszy Świętej będą zbierane dobrowolne ofiary na potrzeby misji, które za pośrednictwem Dzieła Pomocy Misjom Ad Gentes zostaną przeznaczone na realizację projektów ewangelizacyjnych i humanitarnych.
  * Zachęcam serdecznie i zapraszam do udziału w nabożeństwach wielkopostnych. Jest to wyraz naszej wiary i zaangażowania w duchowe przeżywanie Wielkiego Postu oraz zrozumienia dla tajemnicy Odkupienia, która dokonała się przez mękę i śmierć Chrystusa.
  * Rekolekcje wielkopostne w naszej parafii odbędą się za dwa tygodnie, począwszy od IV Niedzieli Wielkiego Postu.
  * Już dziś informuję, że w tym roku  procesja rezurekcyjna po raz pierwszy odbędzie się bezpośrednio po liturgii w Wigilię Paschalną, a więc w sobotę. Liturgia rozpocznie się o godzinie 20:00. Takie jest zalecenie, tak jest bardziej poprawnie teologicznie, gdy Święta Wielkanocne  &#8211; Paschalne &#8211; obchodzimy już w sobotę. Taki też był wynik głosowania w ubiegłym roku w naszym kościele.
  * Jest do nabycia nowy numer &#8222;Gościa Niedzielnego&#8221;.
  * Dziś o godzinie 18:00 odbędzie się próba chóru.
  * W minionym tygodniu odszedł do wieczności nasz parafianin z Sudwy, ś.p. Tadeusz Fijałkowski, lat 83.