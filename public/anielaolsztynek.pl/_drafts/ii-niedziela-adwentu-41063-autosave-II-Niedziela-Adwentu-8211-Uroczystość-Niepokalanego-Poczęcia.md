---
id: 1066
title: 'II Niedziela Adwentu &#8211; Uroczystość Niepokalanego Poczęcia'
date: 2013-12-09T17:54:42+00:00
author: admin
layout: revision
guid: http://anielaolsztynek.pl/2013/12/1063-autosave/
permalink: /2013/12/1063-autosave/
---
> **Mt 3, 1-12**
> 
> **Potrzeba oczyszczenia**
> 
> Prorok nie przemawia w swoim własnym imieniu, dlatego nie może szukać uznania w oczach ludzi ani oczekiwać wynagrodzenia z ich strony. Aby pozostać wiernym swemu posłaniu, potrzebuje on wolności w stosunku do tych, których wzywa do nawrócenia. Stąd Ewangelie z taką dokładnością ukazują Janowy radykalizm życia. Prorok żywi się Bożym prawem (symbol szarańczy) i dlatego już w czasie swej misji doświadcza słodyczy Bożej miłości (miód). Ostrze jego nauczania nie jest zwrócone przeciwko człowiekowi, ale przeciwko grzechom. A do nawrócenia wzywani są wszyscy, także elity społeczno-polityczne.
> 
> <span style="color: #666699;">Podczas słuchania Janowego wezwania do nawrócenia, daj mi, Panie, poznanie tego, co we mnie musi być oczyszczone i przemienione. Niech nawet najtwardsze słowa Twoich proroków nie budzą we mnie sprzeciwu, ale rozniecają gorliwość w przygotowaniu się na spotkanie z Tobą.</span>

  * Rekolekcje adwentowe w naszej parafii w tym roku będą trwały tylko dwa dni &#8211; dziś i jutro, w tym jutro odbędą się o godzinie 10.00 i 17.30 (dorośli oraz młodzież) i o 16.30 (dzieci). Spowiedź Święta przed Mszą Świętą i w jej czasie.
  * Msze Święte roratnie w tym tygodniu we wtorek, środę i sobotę. W środę zapraszam dzieci z lampionami.
  * Po Mszy Świętej można nabywać świece wigilijne &#8222;Caritas&#8221; po 5 złotych.
  * Zgodnie z zapowiedzią dziś po Mszy Świętej przy wyjściu będą zbierane dobrowolne ofiary na Fundusz Pomocy Kościołowi na Wschodzie.
  * Podobnie jak w latach ubiegłych będą organizowane paczki dla dzieci z rodzin najtrudniej sytuowanych w naszej parafii. Każdy może włączyć się w to dzieło poprzez dobrowolną ofiarę. Datki na ten cel będą zbierane w następną niedzielę po Mszach Świętych.
  * We wtorek i sobotę Msza Święta o godzinie 8.00.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odszedł do wieczności nasz parafianin &#8211; ś.p. Marian Waraksa, lat 73.
  * W najbliższy piątek dyżur w punkcie Caritas w godzinach od 18.00 do 19.00.