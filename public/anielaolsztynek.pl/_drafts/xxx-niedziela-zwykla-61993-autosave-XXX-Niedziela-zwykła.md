---
id: 1996
title: XXX Niedziela zwykła
date: 2016-10-26T13:23:26+00:00
author: admin
layout: revision
guid: http://anielaolsztynek.pl/2016/10/1993-autosave/
permalink: /2016/10/1993-autosave/
---
> **Łk 18, 9-14**
> 
> **Lekcja pokory**
> 
> Faryzeusz nie rozmawia z Bogiem, lecz z samym sobą. Nie jest więc to modlitwa. To jedynie katalog własnych zalet, apoteoza własnej doskonałości. Bez wątpienia dziesięciny, posty i przykazania stanowiły wielkie dobro w jego życiu. Zostały one jednak w sposób niewłaściwy przewartościowane, stając się punktem odniesienia wobec innych ludzi. To świadczy o wielkiej pysze faryzeusza, wynoszącej go nie tylko ponad innych ludzi, ale również ponad samego Boga. Jego postawa świadczy, że On jest mu niepotrzebny. Do doskonałości może dojść sam, bez łaski Bożej. Postawa celnika była zgoła inna, jak i inne było jego życie. Będąc świadomy swoich słabości , prosił o miłosierdzie, dzięki czemu odszedł usprawiedliwiony.
> 
> <span style="color: #666699;">Chryste, dziękuję Ci za tę wielką lekcję pokory. Jest we mnie wiele z faryzeusza, który jest dumny z własnej doskonałości. Pragnę jednak stanąć przed Tobą jak celnik, prosząc o litość.</span>

  * Bóg zapłać za ofiary złożone dziś na tacę na potrzeby misji.
  * Dziękuję za program, którego dziś wysłuchaliśmy, na temat miłosierdzia w nauczaniu Św. Jana Pawła II, przygotowany przez uczniów Szkoły Podstawowej pod kierunkiem P. Katechetki Wioletty.
  * Zachęcam i zapraszam do wspólnej modlitwy różańcowej. Dzieci i młodzież zapraszam w czwartek.
  * W piątek Msza Św. będzie połączona ze ślubem. Różaniec jak co dzień.
  * Jest do nabycia nowy numer &#8222;Gościa Niedzielnego&#8221;.
  * Kartki na wypominki i Mszę Świętą gregoriańską są wyłożone na półce z prasą.
  * W związku z liczeniem wiernych obecnych na Mszy Świętej w niedzielę 16 października można podać następujące dane: frekwencja wyniosła blisko 25 % (24,8 %) w stosunku do faktycznej liczby parafian aktualnie zamieszkujących na terenie parafii (20,2 % w stosunku do wszystkich zameldowanych). 370 osób zameldowanych nie mieszka na terenie parafii.