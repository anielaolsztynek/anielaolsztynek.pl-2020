---
id: 2623
title: VI Niedziela Wielkanocna
date: 2019-06-02T20:54:13+00:00
author: admin
layout: revision
guid: http://anielaolsztynek.pl/2019/06/2618-autosave-v1/
permalink: /2019/06/2618-autosave-v1/
---
> **J 14, 23-29**
> 
> **Obietnica Wspomożyciela**
> 
> Wiele osób uzależnia swoje życie wiary od obietnic sformułowanych w różnych &#8222;zjawieniach&#8221; uznanych lub nieuznanych przez Kościół, zapominając lub nie biorąc pod uwagę zapewnień Jezusa pozostawionych w Ewangelii. A przecież te słowa Boga niosą w sobie moc i gwarancję ich wypełnienia. Jezus daje mi dar Ducha, abym rozumiał Jego słowa i nimi żył. Co więcej przez ten dar sam Chrystus Zmartwychwstały jest przy mnie obecny. Nie jestem zatem sam, bezradny. Dzięki Duchowi dzieło Chrystusa owocuje w moim życiu. On jest nauczycielem, który uczy mnie rozpoznawać to, co się Bogu podoba. Jest miłością, która daje mi moc zachowywania Jezusowej nauki. Jest pocieszycielem, który w najtrudniejszych nawet chwilach napełnia moje serce prawdziwym pokojem. Czyni ze mnie świątynię, gdzie Bóg przebywa w Trójcy.
> 
> <span style="color: #666699;">Ożyw we mnie, Boże, świadomość Twojej obecności w mieszkaniu mej duszy. Rozpal mnie miłością w posłusznym przyjmowaniu Twego słowa i wrażliwości na potrzeby braci.</span>
> 
> &nbsp;

  * Wszystkim Mamom w dniu ich Święta składam najpiękniejsze życzenia: Bożego błogosławieństwa i zdrowia, wiele radości z przeżywania macierzyństwa oraz wiele miłości i wdzięczności od dzieci.
  * W następną niedzielę obchodzimy **Uroczystość Wniebowstąpienia Pańskiego**.
  * Za dwa tygodnie w naszej parafii **wizytacja kanoniczna**, której dokona Ks. Biskup Janusz Ostrowski. W tym dniu także Ksiądz Biskup udzieli **bierzmowania** w czasie Mszy Świętej o godzinie <span style="text-decoration: underline;">17:00.</span>
  * W najbliższy <span style="text-decoration: underline;">wtorek o godzinie 17:45</span> **próba dla młodzieży przed bierzmowaniem**.
  * Natomiast w środę zapraszam młodzież przed bierzmowaniem na Mszę Świętą i nabożeństwo majowe. Po nabożeństwie **egzamin kurialny**.
  * W minionym tygodniu odszedł do wieczności nasz parafianin ś.p. Roman Radecki, lat 58. Wieczny odpoczynek racz zmarłemu dać Panie.
  * W najbliższy piątek zakończenie nabożeństwa majowego.
  * W sobotę rozpoczyna się czerwiec &#8211; miesiąc poświęcony czci Najświętszego Serca Pana Jezusa. Codziennie po Mszy Świętej będziemy odmawiali **Litanię do Najświętszego Serca Pana Jezusa.**
  * Zmiana tajemnic różańcowych w następną niedzielę o godzinie <span style="text-decoration: underline;">8:30</span>.
  * Następna, I niedziela miesiąca to niedziela adoracji Najświętszego Sakramentu.
  * W następną niedzielę po raz dwunasty obchodzimy **Święto Dziękczynienia**, w tym roku pod hasłem: „Dziękujemy za wielkich pasterzy Jana Pawła II i Prymasa Stefana Wyszyńskiego”. Po Mszach Świętych będą zbierane dobrowolne ofiary na Centrum Opatrzności Bożej w Warszawie.