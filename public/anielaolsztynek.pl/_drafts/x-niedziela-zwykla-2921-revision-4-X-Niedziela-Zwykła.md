---
id: 926
title: X Niedziela Zwykła
date: 2013-06-15T17:58:30+00:00
author: admin
layout: revision
guid: http://anielaolsztynek.pl/2013/06/921-revision-4/
permalink: /2013/06/921-revision-4/
---
> **Łk 7, 11-17**
> 
> **Bóg widzi cierpienie**
> 
> Opisane w Ewangeliach uzdrowienia nie są wyłącznie odpowiedzią na ludzkie prośby. Wskrzeszenie młodzieńca z Nain dokonuje się całkowicie z inicjatywy Jezusa. Nikt go nie prosi, nikt się nie wstawia za cierpiącą matką, ale to Jezus sam dostrzega cierpienie, któremu zaradza. W kontekście tego opowiadania Święty Łukasz używa tytułu &#8222;Pan&#8221;, czym podkreśla boski autorytet Jezusa. Dla cierpiącej kobiety źródłem pocieszenia jest nie tyle wskrzeszenie, ale osoba Boga, który pochyla się nad jej cierpieniem. To wskrzeszenie zapowiada to, co Bóg uczyni wobec swego Syna, kiedy ten zostanie zabity na krzyżu. Wskrzeszając go z martwych odda go wdowie, która w Ewangeliach jest symbolem Kościoła.
> 
> <span style="color: #666699;">Kiedy cierpienie współczesnego świata  staje się dla wielu okazją, aby zaprzeczać Twej obecności, Panie, Ty bądź moim pocieszycielem, daj mi pewność, że zanim wydam okrzyk bólu, Ty już widzisz moje cierpienie.</span>

  * W najbliższy wtorek &#8211; 11 czerwca wypada 25 rocznica święceń kapłańskich mojego roku. W tym dniu wspólnie z kolegami z roku, pod przewodnictwem Księdza Arcybiskupa Edmunda Piszcza, który udzielił nam święceń kapłańskich, odprawimy Mszę Świętą o godzinie 12.00 w konkatedrze Świętego Jakuba w Olsztynie. Spotkamy się też na wspólnym obiedzie przy ulicy Kopernika, gdzie aktualnie mieści się konwikt księży &#8211; dom emeryta dla księży, zaś przed laty było tam seminarium duchowne. Mieszkaliśmy tam odbywając studia na II i III roku. I rok był w Dobrym Mieście, IV &#8211; VI przy placu Bema. W związku z tymi uroczystościami w tym dniu nie będzie Mszy Świętej w naszym kościele.
  * Uroczystą Mszę Świętą Dziękczynną z okazji 25- lecia Kapłaństwa odprawię w naszym kościele wraz z dwoma moimi kolegami &#8211; Księdzem Bolesławem Bieńkiem ze Szwajcarii i księdzem Sylwestrem Progorowiczem z Szestna koło Mrągowa, w następną niedzielę, 16 czerwca o godzinie godzinie 11.oo, przy udziale też innych księży. Kazanie wygłosi ksiądz Tadeusz Bieniek (brat księdza Bolka) z diecezji tarnowskiej. Serdecznie zapraszam Was wszystkich tu obecnych -drogich mi parafian i gości na tę Mszę Świętą. Na 25 lat kapłaństwa 17 lat jestem już w Olsztynku, jest więc za co dziękować. Serdecznie zapraszam grupy parafialne: Kółka Różańcowe, Stowarzyszenie Przyjaciół Wyższego Seminarium Duchownego, Parafialny Zespół Caritas, służbę liturgiczną &#8211; żeńską (śpiewającą) i męską (ołtarza, Radę Parafialną, strażaków, diakonię Słowa Bożego). Na tej Mszy Świętej wystąpi Kameralny Chór Olsztynecki &#8211; zapraszam nasze Olsztyneckie Słowiki.
  * Jest do nabycia nowy numer &#8222;Gościa Niedzielnego&#8221;
  * Są jeszcze do odebrania płyty DVD z I Komunii Świętej.