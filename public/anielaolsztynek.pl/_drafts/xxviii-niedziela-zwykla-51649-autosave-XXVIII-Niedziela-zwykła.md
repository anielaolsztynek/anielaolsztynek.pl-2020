---
id: 1651
title: XXVIII Niedziela zwykła
date: 2015-10-15T20:15:36+00:00
author: admin
layout: revision
guid: http://anielaolsztynek.pl/2015/10/1649-autosave/
permalink: /2015/10/1649-autosave/
---
> **Mk 10, 17-30**
> 
> **Prawdziwa wolność**
> 
> W czasie swojego nauczania Jezus często podkreślał, że aby osiągnąć doskonałość, potrzebna jest wolność w sprawach materialnych. Ale czy chrześcijanin rzeczywiście powinien być kimś ubogim z wyboru, nędznikiem albo żebrakiem? Syn Boży, mówiąc o ubogim stylu życia, nie żąda od nikogo skrajnego ubóstwa, żebraczego stylu życia. Jezus zdawał sobie doskonale sprawę z tego, że ludzie łatwo uzależniają się od potrzeby posiadania i gromadzenia bogactwa. Dla pieniędzy są w stanie popełnić wiele niegodziwości. Dlatego stawia tak duży nacisk na wolne, niczym nieskrępowane podejście do dóbr materialnych. Bóg dał nam świat, abyśmy go zagospodarowali, uprawiając ziemię i rozwijając się intelektualnie. Musimy jednak uważać, abyśmy nie uzależnili się zbytnio od świata.
> 
> <span style="color: #666699;">Boże, dałeś ludziom ziemię, aby czynili ją sobie poddaną, a nie po to, by ziemia czyniła nas poddanymi sobie. Proszę Cię o wolność duchową w sprawach materialnych. </span>

  * Dziś w Dniu Papieskim, obchodzonym w Polsce od 15 lat, po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych. Tegoroczny Dzień Papieski przebiega pod hasłem: &#8222;Święty Jan Paweł II &#8211; patron rodziny.&#8221;
  * W środę &#8211; 14 października &#8211; wypada Święto Edukacji Narodowej &#8211; Dzień Nauczyciela. Z tej okazji wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy dydaktycznej i wychowawczej. W tym dniu w intencji wszystkich wyżej wymienionych będzie odprawione nabożeństwo różańcowe.
  * W następną niedzielę różaniec o godzinie 8:30 będzie odmawiany w intencji pracowników służby zdrowia z okazji ich święta a także w intencji wszystkich, dzięki którym powstała kapliczka.
  * Kapliczka będzie poświęcona w następną niedzielę po Mszy Świętej o godzinie 9:00.
  * Także w następną niedzielę rozpoczyna się Tydzień Misyjny. Ofiary zbierane na tacę będą przeznaczone na misje.
  * Również w następną niedzielę wysłuchamy programu na temat rodziny w nauczaniu Św. Jana Pawła II, który będzie przygotowany przez dzieci ze Szkoły Podstawowej.
  * Natomiast po południu w niedzielę 18 października o godzinie 18:00 w Hali Urania w Olsztynie odbędzie się koncert w wykonaniu Eleni. Bilety wstępu w cenie 10 złotych są do nabycia w zakrystii.
  * Na półce z prasą są wyłożone kartki na wypominki i Mszę Świętą gregoriańską.
  * Zachęcam do wspólnej modlitwy różańcowej przez cały miesiąc październik.
  * Jest jeszcze kilka wolnych miejsc na jednodniową pielgrzymkę do Sokółki, Różanego Stoku i Suchowoli, która odbędzie się w najbliższą sobotę &#8211; 17 października. Wyjazd spod naszego kościoła o godzinie 6:00 (w środę po Mszy Świętej spotkanie informacyjne).
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odeszła do wieczności nasza parafianka ś.p. Katarzyna Nowakowska lat 79.
  * Dziękuję klasom II za przygotowanie dzisiejszej liturgii.