---
id: 808
title: III Niedziela Adwentu
date: 2013-01-04T01:31:03+00:00
author: admin
layout: revision
guid: http://anielaolsztynek.pl/2013/01/782-revision-7/
permalink: /2013/01/782-revision-7/
---
> **Łk 3, 10-18**  
> **Dwie suknie**

> Ile sporów wywołują podziały, trudno sobie wyobrazić. W pewnych sytuacjach niezadowoleni chcieliby przekroić na pół cukierka lub jabłko. Bywają jeszcze bardziej absurdalne sytuacje, które ośmieszają zatroskanych o sprawiedliwość. Jan w swoim nauczaniu nad Jordanem był bardzo konkretny. Nie bawił się w szczegóły. Dał tylko przykład dwóch sukien, który zobrazował zasadę: &#8222;Podziel się ze swoim bliźnim, gdy mu brakuje tego, co ty masz&#8221;. Idąc drogą sprawiedliwości, Jan zlecił wszystkim uczciwość jako lekarstwo na problemy osobiste. Celnicy więc mieli nie pobierać więcej, niż wyznaczono, a żołnierze zadowolić się przyznawanym im żołdem. Tylko tyle.

> <span style="color: #666699;">Święty Janie Chrzcicielu, który dla wielu stałeś się znakiem sprawiedliwości Bożej, spraw, abyśmy w naszym życiu postępowali uczciwie, nie byli chciwi na niegodziwe zyski, odpowiedzialnie wypełniali swoje obowiązki i umieli dzielić się tym, co mamy.</span>
> 
> _<span style="color: #666699;"><br /> </span>_

  * Zbliżają się Święta Bożego Narodzenia. Zachęcam, abyśmy przeżyli je pojednani z Bogiem, by w tym czasie Bóg znalazł miejsce w naszych sercach. Okazja do Spowiedzi każdego dnia przed Mszą Świętą.
  * Dzisiaj rozpoczęły się rekolekcje w Parafii Najświętszego Serca Pana Jezusa i będą trwały do środy włącznie.
  * Od jutra &#8211; 17 grudnia &#8211; rozpoczyna się druga część Adwentu. Dni tego okresu w liturgii są poświęcone bezpośredniemu przygotowaniu do Bożego Narodzenia. W tych dniach odmawiamy Nowennę do Dzieciątka Jezus.
  * W tym tygodniu Msze Św. roratnie w środę o godz. 17:00 i w piątek o godz. 8:00. W środę zapraszam dzieci z lampionami oraz młodzież przygotowującą się do bierzmowania. W czwartek Msza Św. też o godz 8:00.
  * Są jeszcze do nabycia świece &#8222;Caritas&#8221; na stół wigilijny.
  * Po Mszy Św. zgodnie z zapowiedzią będą zbierane dobrowolne ofiary na paczki dla najtrudniej sytuowanych rodzin z naszej parafii. Mamy na uwadze rodziny wielodzietne i te, które z różnych powodów znajdują się w bardzo trudnej sytuacji. Przygotowując paczki chcemy ofiarować tym rodzinom to, co jest najbardziej potrzebne na Święta, ale też chcemy sprawić radość najmłodszym. Podobnie, jak w latach ubiegłych, jedna rodzina z naszej parafii funduje prezenty wszystkim dzieciom z tych rodzin. Natomiast pieniądze ze zbiórki po Mszach Św. oraz część pieniędzy ze sprzedaży świec &#8222;Caritas&#8221; przeznaczamy na paczki żywnościowe, zwłaszcza z myślą o dzieciach.
  * W najbliższą środę &#8211; 19 grudnia &#8211; wydawanie żywności w godzinach 18:00 &#8211; 20:00.
  * Natomiast w czwartek &#8211; 20 grudnia &#8211; będą rozdawane paczki świąteczne dla rodzin, dla dzieci o godz. 16:00, według przygotowanej listy.
  * Odszedł do wieczności nasz parafianin z Tolejn: Stanisław Przybyszewski &#8211; lat 66.
  * Jest do nabycia nowy numer &#8222;Gościa Niedzielnego&#8221;.