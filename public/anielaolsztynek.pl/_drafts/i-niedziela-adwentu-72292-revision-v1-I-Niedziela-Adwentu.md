---
id: 2299
title: I Niedziela Adwentu
date: 2017-12-06T16:15:23+00:00
author: admin
layout: revision
guid: http://anielaolsztynek.pl/2017/12/2292-revision-v1/
permalink: /2017/12/2292-revision-v1/
---
> **Mk 13, 33-37**
>
> **Czuwajcie!**
>
> Dominantą dzisiejszej Ewangelii jest wezwanie do czuwania. W zasadzie nie jest nam ono obce, gdyż współczesny świat ustawił nas w stan ciągłego czuwania: na kolejny sms, kolejny e-mail, kolejną promocję czy super ofertę, której nie możemy przegapić&#8230; Choć w tego typu sprawach warto by było, abyśmy zredukowali ową &#8222;czujność&#8221; do pewnego stopnia, to w sprawach duchowych często wcale jej nie posiadamy lub jej poziom jest bardzo niski. Jezusowe wezwanie do czuwania jest zaproszeniem do &#8222;starania się o wszystko&#8221; zarówno na płaszczyźnie materialnej, jak i duchowej. Nie chodzi przecież o to, aby kosztem twardego stąpania po ziemi wyrobić w sobie wrażliwość duchową. Tak jak chrześcijaństwo wzywa do znalezienia właściwej harmonii pomiędzy duszą a ciałem, tak też wzywa nas do pełnego otwarcia się na rzeczywistość wieczną w naszym tu i teraz.
>
> <span style="color: #666699;">Panie, naucz nas czujności, która otwierając nas na Ciebie, pogłębia nasze zaangażowanie wobec tych, których postawiłeś na naszej drodze, a w nas samych rodzi coraz głębsze zrozumienie wieczności.</span>
>
> &nbsp;

  * Dziś rozpoczął się **Adwent**, który jest czasem radosnego oczekiwania. Niech będzie to dla nas okres religijnej refleksji, modlitwy i przygotowania na przyjście Pana.
  * Naszemu przygotowaniu do nadchodzących Świąt mają pomóc **rekolekcje** **adwentowe** – poprzez Słowo Boże, Sakrament Pokuty i Komunii Świętej. Rekolekcje w naszej parafii rozpoczną się tradycyjnie w <span style="text-decoration: underline;">II Niedzielę Adwentu</span>, czyli za tydzień i będą trwały do wtorku włącznie, a wygłosi je Ks. Krzysztof Niespodziański, proboszcz z Rychnowa.
  * Zmiana tajemnic różańcowych dziś po Mszy Świętej o <span style="text-decoration: underline;">godzinie 9:00</span>.
  * Serdecznie zachęcam i zapraszam do udziału w **Mszach Świętych roratnich** o Najświętszej Marii Pannie, które będą w tym tygodniu we <span style="text-decoration: underline;">wtorek i czwartek o</span> <span style="text-decoration: underline;">godzinie 17:00</span>. Dzieci zapraszam z lampionami w czwartek, dzieci przygotowujące się do I Komunii Św. obowiązkowo, tak samo młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek odbędzie się konkurs tych lampionów.
  * Można już nabywać **świece Caritas** na stół wigilijny w cenie 5 złotych.
  * <span style="text-decoration: underline;">W piątek &#8211; 8 grudnia</span> wypada liturgiczna uroczystość **Niepokalanego Poczęcia** **Najświętszej Marii Panny**.
  * W następną  – <span style="text-decoration: underline;">II niedzielę Adwentu</span> – po Mszach Świętych, jak tradycyjnie już od wielu lat, będą zbierane dobrowolne ofiary na **Fundusz Pomocy Kościołowi na Wschodzie.**
  * Podobnie jak w latach ubiegłych będą organizowane **paczki dla najtrudniej** **sytuowanych rodzin**, a głównie dla osób samotnych i chorych. Każdy może włączyć się w to dzieło poprzez napełnienie siatki charytatywnej, które to siatki  były rozprowadzane przed tygodniem (może to być też zwykła reklamówka). Napełnione siatki przynosimy do 12 grudnia (zakończenie rekolekcji). W to dzieło możemy też włączyć się poprzez dobrowolną ofiarę na ten cel &#8211; ofiary będą zbierane dziś po Mszy Świętej.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Mszę Świętą w intencji ofiarodawców odprawiłem wczoraj o godzinie 15:00. Listopadowa zbiórka ofiar została przeznaczona na zakup nowego odkurzacza do kościoła, koszt prawie 3000 zł. (Stary uległ zepsuciu, a jego naprawa byłaby zbyt droga).
  * Jest do nabycia nowy numer „Gościa Niedzielnego”.

[<img class="aligncenter size-large wp-image-2294" src="{{ site.urls.wp_content_base }}/uploads/2017/12/Dystrybucja-Zywnosci-736x1024.jpg" alt="" width="640" height="890" srcset="{{ site.urls.wp_content_base }}/uploads/2017/12/Dystrybucja-Zywnosci-736x1024.jpg 736w, {{ site.urls.wp_content_base }}/uploads/2017/12/Dystrybucja-Zywnosci-216x300.jpg 216w, {{ site.urls.wp_content_base }}/uploads/2017/12/Dystrybucja-Zywnosci-768x1068.jpg 768w, {{ site.urls.wp_content_base }}/uploads/2017/12/Dystrybucja-Zywnosci.jpg 1314w" sizes="(max-width: 640px) 100vw, 640px" />]({{ site.urls.wp_content_base }}/uploads/2017/12/Dystrybucja-Zywnosci.jpg)