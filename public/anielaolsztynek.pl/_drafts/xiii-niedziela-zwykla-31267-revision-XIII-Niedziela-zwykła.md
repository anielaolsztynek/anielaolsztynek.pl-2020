---
id: 1268
title: XIII Niedziela zwykła
date: 2014-06-28T12:46:00+00:00
author: admin
layout: revision
guid: http://anielaolsztynek.pl/2014/06/1267-revision/
permalink: /2014/06/1267-revision/
---
> **Mt 16, 13-19**
> 
> **Najważniejsze pytanie**
> 
> Trzeba być z kimś blisko, aby móc go spytać: &#8222;Kim dla ciebie jestem?&#8221;. Pytanie to najczęściej zadają sobie przyjaciele, zakochani, dzieci i rodzice, krewni, czyli ci wszyscy, których łączą więzy miłości. Tak naprawdę odkrywamy wtedy coś z własnej tajemnicy, przeglądając się w pełnym miłości spojrzeniu bliskiej osoby. Także Jezus pytał swoich apostołów: &#8222;A wy za kogo mnie uważacie?&#8221; Rozradowało Go, że Piotr odkrył Jego sekret, iż jest oczekiwanym Mesjaszem. Kim Jezus jest dziś dla mnie? I kim ja jestem dla Niego?
> 
> <span style="color: #666699;">Jezu, pragnę coraz bardziej Cię poznawać, bo w Twoim człowieczeństwie będę umiał rozpoznać prawdę, piękno i dobro ukryte we mnie i w każdym innym człowieku, a to napełni moje serce błogosławieństwem!</span>

  * Święty Piotr, którego uroczystość dzisiaj obchodzimy, jest patronem naszego miasta, przeżywającego w tych dniach swoje święto, czyli Dni Olsztynka. Przypominam, że Świętemu Piotrowi poświęcony jest witraż w naszym kościele, jego imię nosi także nasz dzwon.
  * Jutro zakończenie nabożeństwa czerwcowego.
  * We wtorek &#8211; 1 lipca wypada 18 rocznica powstania naszej parafii &#8211; tak więc nasza parafia jest już pełnoletnia.
  * W związku z zakończeniem nabożeństw stałych, w każdą środę będziemy odmawiali Nowennę do matki Bożej Nieustającej Pomocy, a w piątki Koronkę do Miłosierdzia Bożego.
  * W tym tygodniu wypada I Piątek lipca. Przed południem odwiedziny chorych, po południu Spowiedź od godziny 16:30.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Bóg zapłać za ofiary złożone w czerwcu na rzecz inwestycji parafialnych. Dziękuję wszystkim zaangażowanym w zbiórkę tych ofiar. Msza Święta w intencji ofiarodawców jutro o godzinie 17:00.