---
id: 84
title: IV Niedziela Adwentu
date: 2010-12-19T20:28:39+00:00
author: admin
layout: revision
guid: http://anielaolsztynek.pl/2010/12/72-revision-9/
permalink: /2010/12/72-revision-9/
---
> Dzisiejsze czytania mszalne to głęboki wykład teologii zbawienia. W pierwszym czytaniu, prorok Izajasz zapowiada przychodzącego Mesjasza jako Zbawcę człowieka. W swoim maryjnym proroctwie mówi do nas, że: Panna pocznie i porodzi Syna i nada mu imię Emmanuel, tzn. Bóg z nami. Narodzone dziecię nie będzie zatem zwykłym człowiekiem, będzie kimś, przez kogo Bóg będzie z nami. Można, zatem powiedzieć, że od czasu Bożego Narodzenia, człowiek nie idzie przez trudy życia samotnie, bowiem Bóg jest z nami! Bóg stając się Człowiekiem, został do nas posłany, aby ubogim przynieść radosną nowinę, więźniom wolność, a niewidomym przejrzenie. Przyjmijmy, więc Chrystusa otwartym sercem i wyjdźmy Mu na spotkanie. Każdy z nas będzie zbawiony, jeśli przyjmie pod swój dach przychodzącego Zbawiciela. Chociaż przychodzi jako mała dziecina, to jednak przychodzi w chwale i majestacie Pana i Zbawiciela człowieka. 

<li style="text-align: justify;">
  W najbliższą sobotę Święta Bożego Narodzenia. Naszym polskim zwyczajem poprzedzi je Wigilia, którą będziemy przeżywali w piątek wieczorem w naszych domach rodzinnych. Zachęcam gorąco, abyśmy przy Wieczerzy Wigilijnej zachowywali, pielęgnowali i przekazywali następnym pokoleniom nasze tradycje i zwyczaje (dzielenie się opłatkiem, modlitwa, czytanie Pisma Św. i śpiewanie kolęd). W dniu wigilijnym z racji na piątek obowiązuje wstrzemięźliwość od pokarmów mięsnych. W piątek Msza Św. o godz. 8:00.
</li>
<li style="text-align: justify;">
  Msza Św. -Pasterka tradycyjnie o godz. 24:00. 40 minut przed Pasterką z koncertem kolęd wystąpi chórek młodzieżowo-dziecięcy pod kierunkiem naszej organistki &#8211; Wioletty. To także trzecia rocznica poświęcenia naszego kościoła.
</li>
<li style="text-align: justify;">
  W pierwszym i drugim dniu Świąt Msze Św. jak w każdą niedzielę.
</li>
<li style="text-align: justify;">
  Są jeszcze do nabycia świece wigilijne Caritas.
</li>
<li style="text-align: justify;">
  Okazja do Spowiedzi Św. jeszcze dziś po Mszy Św. i każdego dnia przed Mszą Św.
</li>
<li style="text-align: justify;">
  Bóg zapłać tym wszystkim, którzy włączyli się w przedświąteczną akcję pomocy najtrudniej sytuowanym rodzinom z naszej parafii. Przygotowano i rozdano 36 paczek żywnościowych oraz prezenty dla dzieci z tych rodzin. Zakupiono żywność na łączną wartość ponad 3000 zł (w tym 750zł zebranych w poprzednią niedziele, 300 zł ze sprzedaży świec i 300 zł z funduszu parafialnego, oraz 1800 zł z 1% podatku i na 1% podatku na rzecz naszego parafialnego Caritasu wpłynęło ok. 5000zł. Prezenty dla dzieci zakupione zostały głównie przez jedną rodzinę z naszej parafii o wartości 3000 zł. Łączna wartość paczek wynosi ponad 6000 zł. W miniony czwartek rozdano też żywność blisko 100 rodzinom w ramach Europejskiego Programu Pomocy Żywnościowej- ok. 1300kg. Łącznie w ciągu roku rozdano ponad 20 ton żywności. Otrzymaliśmy również paczki z odzieżą i butami, oraz innymi rzeczami z Niemiec, z Bad Sadsa. Serdecznie dziękuje za wielkie zaangażowanie PZC przy przywiezieniu żywności z Olsztyna Dziękuje wszystkim darczyńcom i ofiarodawcom, w szczególności ofiarodawcy wszystkich prezentów dla dzieci. Dziękuje młodzieży z KSM za pomoc.
</li>
<li style="text-align: justify;">
  Msze Św. roratnie w tym tygodniu w środę i w piątek rano.
</li>
<li style="text-align: justify;">
  Bóg zapłać za ofiary grudniowe na rzecz  budowy kościoła składane przy okazji rozdawania opłatków. Bóg zapłać wszystkim osobom zbierającym te ofiary przez cały rok. Msza Św. w intencji ofiarodawców i osób zbierających ofiary jutro o godz. 17:00
</li>
<li style="text-align: justify;">
  Dziś w Gościu Niedzielnym Mały Gość Niedzielny.
</li>