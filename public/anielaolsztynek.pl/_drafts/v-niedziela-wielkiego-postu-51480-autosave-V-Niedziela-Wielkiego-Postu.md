---
id: 1484
title: V Niedziela Wielkiego Postu
date: 2015-03-26T02:39:02+00:00
author: admin
layout: revision
guid: http://anielaolsztynek.pl/2015/03/1480-autosave/
permalink: /2015/03/1480-autosave/
---
> **J 12, 20-33**
> 
> **Wydać plon**
> 
> Prawdziwa miłość jest zawsze płodna. Dotyczy to zarówno jej wymiaru fizycznego, jak i duchowego. Owocem miłości pomiędzy dwojgiem ludzi , mężczyzną i kobietą, jest dziecko. Owocem miłości nadprzyrodzonej, ukierunkowanej na Boga, jest płodność duchowa. Jeśli twierdzimy, że kochamy Boga, a nienawidzimy ludzi, to nasza miłość nie jest prawdziwa. Jako chrześcijanie jesteśmy na świecie niczym ziarno pszenicy wrzucone w glebę. Mamy wydać plon. Tym plonem jest miłość.  
> <span style="color: #666699;">Wychodzę, Panie, ku Tobie, aby ujrzeć Twoje oblicze. A gdy już je zobaczę, pragnę zanieść jego odbicie do ludzi, których spotkam w moim życiu. Dodaj mi tylko siły, abym nie zawrócił w połowie drogi.</span>
> 
> <span style="color: #666699;"><br /> </span>

  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji przygotowujących nas do Świąt Wielkanocnych.
  * Rekolekcje w parafii p.w. Najświętszego Serca Pana Jezusa rozpoczynają się dzisiaj i będą trwały do środy włącznie, według stałego porządku.
  * W najbliższą środę wypada liturgiczna Uroczystość Zwiastowania Najświętszej Marii Panny. Jest to Dzień Świętości Życia. Stąd też w naszym kościele wystawa plakatów poświęconych wartości i obronie życia ludzkiego. Życie ludzkie jest największą wartością, jaką posiadamy tu, na Ziemi. Jest też po Bogu największą świętością, bo jest darem Stwórcy, rodzice przekazują tylko życie biologiczne. Dziękuję bardzo za przygotowanie tej wystawy.
  * Serdecznie zapraszam na ostatnią w tym roku Drogę Krzyżową , którą będziemy przeżywać idąc ulicami naszej parafii. W piątek zapraszam na Mszę Świętą o godzinie 17:00. Po Mszy Świętej, czyli o godzinie 17:30, rozpocznie się przy kościele Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie niezbyt sprzyjającej aury czy zimna Droga Krzyżowa odbędzie się w kościele. To nabożeństwo będziemy przeżywali w intencji rodzin z naszej parafii.
  * Kwiaty do Grobu Pańskiego wzorem lat ubiegłych będą zakupione. Ofiary na kwiaty można składać indywidualnie, bądź przy wyjściu z kościoła dzisiaj i za tydzień.
  * Już za tydzień Niedziela Palmowa &#8211; Niedziela Męki Pańskiej. Podczas wszystkich Mszy Świętych będzie poświęcenie palm. Tradycyjnie zachęcam wszystkie dzieci do konkursu na największą i najpiękniejszą palmę wykonaną własnoręcznie &#8211; rozwiązanie konkursu o godzinie 11.00.
  * Również w Niedzielę Palmową te dzieci, które wzięły skarbonki Caritas i zbierały jałmużnę wielkopostną z myślą o najbiedniejszych, przyniosą je na Mszę Świętą o godzinie 11:00 i złożą przed ołtarzem na ofiarowanie.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odeszło do wieczności dwoje naszych parafian &#8211; ś.p. Stanisław Dzikowicz, lat 86 i ś.p. Celina Turowska, lat 90.