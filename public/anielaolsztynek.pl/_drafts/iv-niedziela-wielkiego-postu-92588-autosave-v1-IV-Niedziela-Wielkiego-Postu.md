---
id: 2590
title: IV Niedziela Wielkiego Postu
date: 2019-03-31T23:34:37+00:00
author: admin
layout: revision
guid: http://anielaolsztynek.pl/2019/03/2588-autosave-v1/
permalink: /2019/03/2588-autosave-v1/
---
> **Łk 15, 1-3. 11-32**
> 
> **Przebaczający Ojciec**
> 
> Wielka jest różnica między najemnikiem a synem. Najemnik w relacji kieruje się egoistycznym zyskiem, a jednocześnie jest podszyty strachem. Takie życie nie zapewnia warunków do rozwoju człowieka, lecz staje się wegetacją. Natomiast relacja z synem jest relacją nadziei, opartą na niezmiennej miłości Ojca. Nie ma takiego grzechu, z którego nie mógłby mnie podnieść. Ojciec  nigdy się mnie nie wyrzeka, choć rani Go mój grzech. Wystarczy tylko powrócić, nawet bez słów. On i tak wybiegnie mi naprzeciw. Bo Bóg, gdy przebacza, czyni to jako miłujący Ojciec, a nie chłodno działający urzędnik. Nie tylko przygarnia i podnosi grzesznika, ale przebacza od wewnątrz, bo wchodzi w serce człowieka. I umacnia go najlepszym pokarmem.
> 
> <span style="color: #666699;">Boże, mój Ojcze, umocnij w moim sercu prawdę o Twojej miłosiernej miłości. Wspomagaj mnie swoją łaską, abym zawsze znajdował drogę do Twojego domu.</span>
> 
> &nbsp;

  * **Rekolekcje wielkopostne** w naszej parafii, które dziś rozpoczęliśmy, będą trwały do środy włącznie według następującego porządku: **dorośli** – poniedziałek, wtorek i środa – godzina <span style="text-decoration: underline;">10:00 i 17:30</span>, **dzieci **– poniedziałek, godzina <span style="text-decoration: underline;">16:00</span>, **młodzież** – klasy VII i VIII oraz III gimnazjum – wtorek, godzina <span style="text-decoration: underline;">16:00</span>. **Spowiedź Św. **przed Mszą Świętą i w jej trakcie.
  * W czwartek Msza Święta o godzinie <span style="text-decoration: underline;">8:00</span>.
  * W piątek zapraszam na **Drogę Krzyżową** w intencji ludzi uzależnionych.
  * **Wydawanie żywności** dla osób objętych pomocą w piątek w godzinach <span style="text-decoration: underline;">18:00 –</span> <span style="text-decoration: underline;">19:00</span>.
  * <span style="color: #000000;">Na półce z prasą jest wyłożony promocyjny numer czasopisma <strong>&#8222;Miłujcie się&#8221;</strong>, dostępny za darmo, który może być bardzo dobrą lekturą na czas rekolekcji i czas Wielkiego Postu. W numerze tym m. in. o: Całunie Turyńskim, eucharystycznym cudzie w Legnicy, nowennie pompejańskiej, przebaczeniu, skarbie, jakim jest sakrament małżeństwa.</span>
  * W zakrystii są do nabycia paschaliki wielkanocne, w cenie 5 złotych &#8211; świece do wykorzystania w czasie liturgii Wigilii Paschalnej i przy stole wielkanocnym.
  * W tym tygodniu wypada **I czwartek, I piątek i I sobota** kwietnia. W piątek przed południem odwiedziny chorych z Sakramentami. Proszę zgłaszać chorych, którzy chcieliby skorzystać ze Spowiedzi i Komunii Świętej wielkanocnej.
  * Następna pierwsza niedziela miesiąca to **niedziela** **Adoracji Najświętszego** **Sakramentu. **Zmiana tajemnic różańcowych połączona ze wspólnym różańcem o godzinie <span style="text-decoration: underline;">8:30</span>.
  * **Spotkanie z** **rodzicam**i dzieci, które w tym roku przygotowują się do I Komunii Świętej, w następną niedzielę po Mszy Świętej o godzinie <span style="text-decoration: underline;">11:00</span>.
  * Jest organizowana samolotowa **pielgrzymka do Rzymu, Monte Cassino, San Giovanni Rotondo** i innych miejsc we Włoszech, w terminie <span style="text-decoration: underline;">11.10 – 17.10.2019</span>, w cenie  około 3300 złotych + 100 euro (jest to cena na dziś). Chcąc, aby ta pielgrzymka doszła do skutku i to w takiej cenie, należy zgłosić się na nią jak najszybciej, w przeciągu dwóch tygodni. Potrzeba minimum 30 osób. Czekam na zgłoszenia do 7 kwietnia. Program wywieszony jest w gablocie, mam też wydrukowany w kancelarii.
  * Bóg zapłać za ofiary złożone w marcu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w poniedziałek o godzinie <span style="text-decoration: underline;">10:00</span>.