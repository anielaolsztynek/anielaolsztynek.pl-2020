---
id: 2577
title: II Niedziela Wielkiego Postu
date: 2019-03-18T21:09:47+00:00
author: admin
layout: revision
guid: http://anielaolsztynek.pl/2019/03/2575-autosave-v1/
permalink: /2019/03/2575-autosave-v1/
---
> **Łk 9, 28 b-36**
> 
> **Przebywanie z Bogiem**
> 
> Bóg nie zapomina o mnie, dlatego codziennie wzywa do dialogu modlitwy. Chce, by to spotkanie było ubogacające i umacniające. Modlitwa jest spotkaniem z Bogiem, w którym lepiej Go poznaję, a On wskazuje mi, jak mam żyć i daje niezbędne ku temu łaski. Najpierw potrzebuję żywej świadomości, że przebywam przed żywym, prawdziwym Bogiem. On ciągle to potwierdza, choć nie mogę Go zobaczyć oczami, tak jak apostołowie na górze. Jednocześnie muszę nadstawić uszu: Bóg mi przypomina, że Jezus jest prawdziwym Bogiem, Jego Jedynym Synem. Istotą mojego bycia chrześcijaninem jest ufne posłuszeństwo Jezusowi. Miłość skraca drogę od słuchania do posłuszeństwa.
> 
> <span style="color: #666699;">Przemień, Panie, moje serce, aby zawsze Ciebie szukało i umacniało się Twoją obecnością, wtedy łatwiej będzie mi zobaczyć, że droga posłuszeństwa wiedzie do zmartwychwstania.</span>
> 
> &nbsp;

  * W dzisiejszą **II Niedzielę Wielkiego Postu** tradycyjnie po Mszy Świętej będą zbierane dobrowolne ofiary na potrzeby misji, które za pośrednictwem **Dzieła** **Pomocy Misjom Ad Gentes** zostaną przeznaczone na realizację projektów ewangelizacyjnych i humanitarnych.
  * Zachęcam serdecznie i zapraszam do udziału w **nabożeństwach wielkopostnych**. Jest to wyraz naszej wiary i zaangażowania w duchowe przeżywanie Wielkiego Postu oraz zrozumienia dla tajemnicy Odkupienia, które dokonało się przez mękę i śmierć Chrystusa. **Droga Krzyżowa** w każdy piątek Wielkiego Postu o godzinie <span style="text-decoration: underline;">16:30</span>.  Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <span style="text-decoration: underline;">8:45</span>. Pamiętajmy też o osobistych umartwieniach i postanowieniach na Wielki Post. Jest wystawiona skarbona, do której możemy składać jałmużnę wielkopostną z myślą o biednych.
  * **Próba chóru** dziś o godzinie <span style="text-decoration: underline;">18:00</span>.
  * Liturgiczna **uroczystość ku czci Św. Józefa** – we <span style="text-decoration: underline;">wtorek 19 marca</span>. Msza Święta w tym dniu o godzinie <span style="text-decoration: underline;">8:00</span>.
  * **Rekolekcje wielkopostne** w naszej parafii odbędą się za dwa tygodnie, tradycyjnie począwszy od IV Niedzieli Wielkiego Postu.
  * W minionym tygodniu odszedł do wieczności śp. Piotr Ziółkowski lat 54, doktor nauk geologicznych, wieloletni pracownik i wykładowca Wydziału Geologii Uniwersytetu Warszawskiego, kierownik Europejskiego Centrum Edukacji Geologicznej. Wieczny odpoczynek racz zmarłemu dać Panie. Uroczystości pogrzebowe odbędą się w naszym kościele <span style="text-decoration: underline;">21 marca 2019 r. o godz. 12:15</span>.