---
id: 1810
title: Niedziela Palmowa
date: 2016-04-11T19:05:25+00:00
author: admin
layout: revision
guid: http://anielaolsztynek.pl/2016/03/1808-autosave/
permalink: /2016/04/1808-autosave/
---
> **Łk 22, 14-23, 56**
> 
> **Przebaczenie**
> 
> Łukasz opisuje mękę i śmierć Jezusa jako wielki triumf Bożego miłosierdzia. Objawia się ono w przebaczeniu. Scena ukrzyżowania rozpoczyna się słowami: Ojcze, przebacz im, bo nie wiedzą, co czynią. Później obietnica zbawienia udzielona Dobremu Łotrowi. Jezus na krzyżu wypełnił więc w doskonały sposób to, co pozostawił nam jako przykazanie: &#8222;Miłujcie waszych nieprzyjaciół i módlcie się za tych, którzy was prześladują&#8221;. On modli się i przebacza. Swoją miłością miłosierną obejmuje wszystkich, a szczęścia wiecznego udziela tym, którzy szczerze się nawracają do Boga. &#8222;Jeżeli Jezus modli się za nas nawet wtedy, gdy Go obrażamy, to o wiele bardziej jest On gotów przebaczyć nam, kiedy my prosimy o przebaczenie&#8221; (bł. Jakub).
> 
> <span style="color: #666699;">Jezu, Zbawicielu, cierpisz, konasz, umierasz, a jeszcze znajdujesz siłę, aby modlić się za mnie. Pełen skruchy wołam: Bądź miłościw mnie, grzesznemu, dla Ciebie odpuszczam bliźniemu.</span>

<span style="color: #666699;"><br /> </span>

  * Dzisiejszą **<span style="text-decoration: underline;">Niedzielą Palmową</span>** rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze Śmierci do Życia.
  * Msza Święta w **<span style="text-decoration: underline;">Wielki Czwartek</span>** jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami – chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych.
  * W **<span style="text-decoration: underline;">Wielki Piątek</span>** uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego. W Wielki Piątek obowiązuje post ścisły.
  * W **<span style="text-decoration: underline;">Wielką Sobotę</span>** przez cały dzień adorujemy Jezusa Eucharystycznego w Grobie od godziny **9:30** do około **21:00**.
  * W ciągu dnia święcenie pokarmów na stół wielkanocny będzie się odbywało o godz.: **10:00**, **11:00**, **12:00**, **13:00**.
  * <span style="text-decoration: underline;">Święcenie pokarmów w wioskach według następującego porządku</span>:

 <span style="font-size: 16px;"></span>

  1. Wilkowo 1 – **9:45**
  2. Tolejny – **9:55** 
  3. Wilkowo 2 – **10:05**
  4. Sudwa Kolonia – **10:20**
  5. Karczma Świętojańska – **10:30**
  6. Świętajny – **10:40**
  7. Sudwa – **10:50** 
  8. DPS – **11:00**

  * W sobotę wieczorem o godzinie **20:00** będziemy uczestniczyli w Liturgii Wigilii Paschalnej, która jest **<span style="text-decoration: underline;">Mszą Niedzieli Zmartwychwstania</span>**. Na tę Liturgię przynosimy ze sobą świece chrzcielne – gromnice, paschaliki, lampiony. Na koniec tej Liturgii, pierwszej Mszy Świętej wielkanocnej, będzie wystawienie Najświętszego Sakramentu i po krótkiej modlitwie odbędzie się Procesja Rezurekcyjna ku czci Chrystusa Zmartwychwstałego. Serdecznie zapraszam do czynnego udziału w tej procesji strażaków, Kółka Różańcowe, służbę liturgiczną i muzyczną, dzieci chętne do niesienia poduszek z emblematami religijnymi. Chorągwie, różaniec, baldachim i poduszki będą dostępne w kaplicy przy głównym wejściu.
  * Liturgia <span style="text-decoration: underline;">Wielkiego Czwartku i Wielkiego Piątku</span> będzie o godzinie **18:00**. Liturgia <span style="text-decoration: underline;">Wigilii Paschalnej</span> rozpocznie się w sobotę o godzinie **20:00**.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * Msze Święte w <span style="text-decoration: underline;">pierwszym dniu Świąt </span>będą jak w każdą niedzielę: o godzinie **9:00,** **11:00** i **17:00.** W <span style="text-decoration: underline;">drugim dniu Świąt</span> Msze Św. o godzinie **9:00** i **11:00**, nie będzie Mszy Świętej o godzinie 17:00.
  * Po dzisiejszych Mszach Świętych przy wyjściu z kościoła będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * W Wielkim Tygodniu będzie jeszcze okazja do <span style="text-decoration: underline;">Spowiedzi Świętej</span> – dziś po Mszy Świętej, każdego dnia przed Mszą Świętą, a w Wielki Czwartek i w Wielki Piątek po liturgii Triduum Paschalnego.
  * <span style="text-decoration: underline;">Konkurs na największą i najpiękniejszą palmę</span> wykonaną własnoręcznie rozstrzygnięty zostanie dziś po Mszy Świętej o godzinie 11:00.
  * Jest do nabycia nowy numer „Gościa Niedzielnego”.
  * Spotkanie z rodzicami dzieci przystępujących do Pierwszej Komunii Świętej odbędzie się 11 kwietnia po Mszy Świętej o godzinie 11:00.
  * Kino &#8222;Grunwald&#8221; zaprasza dziś na godz. 18:00 na film pt. &#8222;Pasja&#8221;. Wstęp wolny.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.