---
id: 912
title: Niedziela Trójcy Przenajświętszej
date: 2013-05-29T23:22:55+00:00
author: admin
layout: revision
guid: http://anielaolsztynek.pl/2013/05/909-autosave/
permalink: /2013/05/909-autosave/
---
> **J 16, 12-15**
> 
> **Dać się prowadzić**
> 
> Chrześcijanin to człowiek, który pozwala prowadzić się Duchowi Świętemu. Bez pokory i ufności nie jest to możliwe, bowiem nasza natura chce dominować, wiedzieć z góry, nie znosi nieprzewidzianych wydarzeń, lubi wszystko dobrze zaplanować. Wiara natomiast domaga się od nas pokornego poddania się Bożemu przewodnictwu. Dzień po dniu, bez jakiejkolwiek znajomości naszej przyszłości, jesteśmy zapraszani przez Boga do wsłuchiwania się w głos Ducha Świętego, do szukania Bożej obecności w naszej codzienności, przyjmowania darów, które On dla nas przygotował.
> 
> <span style="color: #666699;">Proszę Cię, Panie, o pokorne serce, które gotowe jest słuchać i być posłusznym, abym mógł żyć, pełniąc Twoją wolę.</span>

  * Uroczystość Najświętszego Ciała i Krwi Pana Jezusa &#8211; Boże Ciało &#8211; wypada w najbliższy czwartek, 30 maja. Tradycyjnie Msza Święta, jako jedyna w tym dniu, będzie odprawiona w Skansenie w amfiteatrze o godzinie 10.00. Po Mszy Świętej, idąc w procesji Eucharystycznej, udamy się do czterech ołtarzy. W związku z tym, bardzo proszę o wykonanie ołtarzy w tych samych miejscach, co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę o przyozdobienie kwiatami ołtarza w Skansenie, proszę także o udział w procesji Panie z Kółek Różańcowych, strażaków i całą służbę liturgiczną. Dziewczynki pierwszokomunijne, jak również wszystkie chętne dziewczynki, zapraszam do sypania kwiatków w czasie procesji Eucharystycznej, zaś Mamy proszę o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych zapraszam w albach do niesienia poduszek z emblematami religijnymi. Procesja zakończy się w kościele, gdzie zaśpiewamy Te Deum i odmówimy Litanię do Najświętszego Serca Pana Jezusa.
  * Piątek w tym tygodniu to ostatni dzień maja i zakończenie nabożeństwa ku czci Najświętszej Marii Panny.
  * Od soboty przez cały czerwiec będzie odprawiana codziennie litania do Najświętszego Serca Pana Jezusa, bezpośrednio po Mszy Świętej o godzinie 17.00.
  * Zmiana tajemnic różańcowych w następną niedzielę po Mszy Świętej o godzinie 9.00.
  * Wydawanie żywności rodzinom objętym pomocą jutro od godziny 18.00.
  * Także jutro o godzinie 18.00 w sali na plebanii odbędzie się spotkanie dotyczące naturalnego leczenia chorób zwyrodnieniowych i reumatycznych oraz zespołów bólowych kręgosłupa i stawów, nadciśnienia, cukrzycy czy innych schorzeń. W trakcie spotkania będzie można skorzystać z bezpłatnych zabiegów. Przy wyjściu z kościoła będą rozdawane druki zaproszeń.
  * Są do odebrania płyty ze zdjęciami oraz  z uroczystości I Komunii Świętej oraz zdjęcia.
  * Bóg zapłać za ofiary złożone w maju na rzecz inwestycji parafialnych. Dziękuję też wszystkim osobom zaangażowanym w zbiórkę tych ofiar. Msza Święta w intencji ofiarodawców w środę o godzinie 17.00. W minionym tygodniu na nowo wykonano schody na plebanię, chodnik wokół kościoła, przejście na plebanię, uzupełniono też opaski wokół kościoła.
  * Jest do nabycia nowy numer &#8222;Gościa Niedzielnego&#8221;.
  * Dziś obchodzimy Dzień Matki.