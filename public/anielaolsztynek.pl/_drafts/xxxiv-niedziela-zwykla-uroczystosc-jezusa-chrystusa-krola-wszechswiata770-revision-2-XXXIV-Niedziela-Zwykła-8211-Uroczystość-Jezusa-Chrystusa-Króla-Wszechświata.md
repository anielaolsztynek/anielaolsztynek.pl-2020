---
id: 772
title: 'XXXIV Niedziela Zwykła &#8211; Uroczystość Jezusa Chrystusa Króla Wszechświata'
date: 2012-11-28T23:12:26+00:00
author: admin
layout: revision
guid: http://anielaolsztynek.pl/2012/11/770-revision-2/
permalink: /2012/11/770-revision-2/
---
> **J 18, 33b-37**
> 
> **Źródło prawdy**
> 
> Ludzie szukają prawdy w życiu i w sądach. Czasem próbują umyć ręce, aby nie mieć z czymś lub z kimś nic wspólnego. Czas jednak odkrywa karty i po latach wychodzi na jaw prawda, za którą ktoś zapłacił pokojem ducha, zdrowiem, a nawet życiem. Czy spotkanie Piłata z Jezusem zmieniło coś w jego życiu? Do historii przeszedł jako ten, który po ogłoszeniu wyroku umył ręce na znak, że nie chce mieć nic wspólnego ze śmiercią Tego Sprawiedliwego. Próbował pertraktować. Niestety, nie udało się. Obok Jezusa postawił Barabasza. Tłum wybrał tego drugiego. To była próba demokracji. Większość wybrała Barabasza, czyli zabójcę, zamiast Jezusa &#8211; sprawiedliwego i świętego.
> 
> <span style="color: #666699;">Jezu Chryste, nasz Panie i Odkupicielu, broń nas przed pochopnymi oskarżeniami, które rodzą się z niepokoju ducha i braku miłości; broń nas przed zazdrością, chciwością i nienawiścią, gdy doświadczając braku uczciwości i sprawiedliwości, żywimy chęć odwetu.</span>

  * Bóg zapłać za ofiary złożone w dniu dzisiejszym na tacę na potrzeby Wyższego Seminarium Duchownego Hosianum w Olsztynie. Dziękuję obecnemu tu klerykowi.
  * Dziś po Mszy Świętej o godzinie 9.00 na zakończenie roku kościelnego będzie wystawienie Najświętszego Sakramentu, Litania do Najświętszego Serca Pana Jezusa i Akt poświęcenia rodzaju ludzkiego Jezusowi Chrystusowi Królowi Wszechświata.
  * Od przyszłej niedzieli rozpoczyna się Adwent &#8211; okres przygotowania do Narodzenia Pańskiego.
  * Opłatki na stół wigilijny będą roznoszone tradycyjnie po wszystkich mieszkaniach, podobnie jak kalendarze na nowy rok kalendarzowy z wizerunkiem naszego kościoła. Ofiary składane przy tej okazji będą przeznaczone na ogrzewanie kościoła (chyba, że przy tej okazji ofiarodawca składa ofiarę na kościół za cały rok).
  * Rekolekcje adwentowe w naszej parafii tradycyjnie od II Niedzieli Adwentu, czyli za dwa tygodnie.
  * Jest do nabycia nowy numer &#8222;Gościa Niedzielnego&#8221;.