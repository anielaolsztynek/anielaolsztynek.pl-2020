---
id: 1967
title: XXIII Niedziela zwykła
date: 2016-09-06T19:40:37+00:00
author: admin
layout: revision
guid: http://anielaolsztynek.pl/2016/09/1959-revision-5/
permalink: /2016/09/1959-revision-5/
---
> **Łk 14, 25-33**
> 
> **Być uczniem Jezusa**
> 
> Dziś słyszymy bodajże najtrudniejsze słowa zapisane w Ewangelii. Jak to bowiem możliwe, aby Jezus &#8211; Bóg, który jest Miłością, mógł postawić jako warunek pójścia za Nim nienawiść wobec najbliższych? Jak to możliwe, aby Ten, który powiedział: <span style="text-decoration: underline;">miłuj bliźniego jak siebie samego, </span>teraz kazał mieć samego siebie w nienawiści? Jakimi uczuciami ostatecznie ma kierować się uczeń Chrystusa? Czego żąda Jezus od swoich uczniów? Miłości niepodzielnej, bo ona nie znosi podziałów. Mamy miłować Jezusa całym sercem, umysłem i ze wszystkich sił. On pozostawił nam tego przykład, gdy mając w nienawiści samego siebie, wziął krzyż i na nim skonał. W ten sposób pokazał, że ten, kto wyrzeka się wszystkiego, wszystko otrzyma.
> 
> <span style="color: #666699;">Chryste, Boże, który jesteś miłością, Ty stawiasz wielkie wymagania tym, którzy pragną iść za Tobą, ale udzielasz jeszcze większej łaski, aby być do tego zdolnym. Miłuję Cię z całego serca.</span>

  * **Dziś w naszej parafii odpust ku czci Błogosławionej Anieli Salawy.**
  * Zmiana tajemnic różańcowych dziś po Mszy Świętej o godzinie 9:00.
  * Liturgiczna Uroczystość Narodzenia Najświętszej Marii Panny – Matki Bożej Gietrzwałdzkiej wypada we czwartek, 8 września.
  * Główne uroczystości 139 rocznicy Objawień Najświętszej Marii Panny Gietrzwałdzkiej oraz 50 Dożynki Archidiecezjalne w następną niedzielę – 11 września o godzinie 11:00. Uroczystej Mszy Świętej przy Źródełku będzie przewodniczył Jego Ekscelencja Ksiądz Arcybiskup Wojciech Ziemba, Metropolita Warmiński, przy udziale Księdza Arcybiskupa Zbigniewa Stankiewicza, Metropolity Rygi, który wygłosi kazanie oraz z udziałem Księdza Arcybiskupa Józefa Górzyńskiego Koadiutora Archidiecezji Warmińskiej a także  Opata Generalnego  Zakonu Kanoników Regularnych Laterańskich.
  * W tym dniu tradycyjnie idzie pielgrzymka piesza z Olsztynka do Gietrzwałdu. Wyjście spod kościoła p.w. Najświętszego Serca Pana Jezusa o godzinie 4:00.
  * Za dwa tygodnie – 18 września – Mszą Świętą o godzinie 12:00 rozpoczną się już po raz szósty Dożynki Wojewódzkie w Skansenie. W związku  z tym w dniu tym nie będzie Mszy Świętej o godzinie 11:00 w naszym kościele.
  * Dziś będą rozdawane dzieciom książeczki do wklejania obrazków.
  * Zgodnie z zapowiedzią dziś pod koniec Mszy Świętej o godzinie 11:00 będzie poświęcenie przyborów szkolnych przyniesionych przez pierwszoklasistów.
  * W najbliższy czwartek zapraszam kandydatów do bierzmowania na Mszę Świętą i spotkanie po Mszy Świętej.
  * W sobotę Msze Święte ślubne o godzinie 15:30 i 17:00.