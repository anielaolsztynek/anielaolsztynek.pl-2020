---
id: 1976
title: XXVI Niedziela zwykła
date: 2016-09-28T09:36:38+00:00
author: admin
layout: revision
guid: http://anielaolsztynek.pl/2016/09/1975-revision/
permalink: /2016/09/1975-revision/
---
> **Łk 16, 19-31**
> 
> **Bóg jest pomocą**
> 
> Silny kontrast między bogactwem a nędzą oraz zabawą a cierpieniem zostaje zdominowany tą jedyną wartością, którą ma biedak, a nie ma jej bogacz. Jest to imię Łazarz, które oznacza &#8222;Bóg jest pomocą&#8221;. Bogacz nie ma imienia ani w tym życiu, ani w wiecznym. Nawet, gdy woła: &#8222;Ojcze Abrahamie&#8230;&#8221; patriarcha odpowiada: &#8222;Synu&#8230;&#8221; Bogacz pozostaje bezimienny, a w konsekwencji idzie w zapomnienie. Nie ma nic, co stanowiłoby o jego &#8222;ja&#8221;. Imię Łazarz natomiast wyraża bogactwo serca &#8211; wiarę, która nawet w upodleniu zapewniała, że Bóg jest pomocą. Ona sprawiła, iż nawet w najtrudniejszych sytuacjach można było słuchać Mojżesza i Proroków. Dzięki niej aniołowie zanieśli Łazarza na łono Abrahama.
> 
> <span style="color: #666699;">Panie, Obrońco uciśnionych, w Tobie znajduje pomoc każdy, kto ufnie zwraca się do Ciebie. Wejrzyj na moją nędzę i wezwij mnie po imieniu, abym jako Twoje dziecko przyszedł do Ciebie.</span>

  * Bóg zapłać za ofiary składane dziś na tacę na potrzeby Wyższego Seminarium Duchownego „Hosianum” w Olsztynie.
  * Natomiast w następną niedzielę po Mszach Świętych będą zbierane dobrowolne ofiary do puszek na potrzeby Caritas Archidiecezji Warmińskiej.
  * Dziś po Mszy Świętej o godzinie 11:00 odbędzie się spotkanie z rodzicami dzieci przygotowujących się w tym roku szkolnym do I Komunii Świętej.
  * Przypominam dzieciom o obrazkach rozdawanych po Mszy Świętej. Obrazki z pieczątką są połączone z niespodzianką.
  * W sobotę rozpoczyna się październik – miesiąc wspólnej modlitwy różańcowej. Serdecznie zapraszam do tej modlitwy przez cały miesiąc codziennie o godzinie 16:30, w niedziele o 8:30.
  * Zmiana tajemnic różańcowych w następną niedzielę połączona ze wspólnym różańcem o godzinie 8:30.
  * Następna pierwsza niedziela miesiąca to także niedziela Adoracji najświętszego Sakramentu na Mszach Świętych o godzinie 9:00 i 11:00.
  * Składam serdeczne Bóg zapłać za ofiary złożone we wrześniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w środę o godzinie 17:00.
  * W poniedziałek i czwartek Msze Święte o godzinie 8:00.
  * Jest do nabycia nowy numer „Gościa Niedzielnego”.