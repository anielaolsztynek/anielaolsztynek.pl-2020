---
id: 68
title: II Niedziela Adwentu
date: 2010-12-05T13:32:38+00:00
author: admin
layout: revision
guid: http://anielaolsztynek.pl/2010/12/54-revision-5/
permalink: /2010/12/54-revision-5/
---
> Liturgia Słowa na II niedzielę adwentowego oczekiwania wzywa nas, abyśmy należycie przygotowali się na przeżywanie Świąt Bożego Narodzenia. Trzeba nam całym sobą odpowiedzieć na słowa św. Jana Chrzciciela: Przygotujcie drogę na przyjście Pana. Wyprostujcie to, co skrzywdziliście przez swoją pychę i zachłanność: &#8222;Nawracajcie się, bo bliskie jest królestwo niebieskie&#8221; (Mt 3, 2).  
> A zatem nawracajmy się: wróćmy do naszej pierwotnej gorliwości, więcej się módlmy, szczerze kochajmy bliźnich, odrzućmy wszelkie nienawiści i gniewy, bądźmy dla siebie ludzcy. Starajmy się o atmosferę szczerości, prostoty i chrześcijańskiej miłości. Żyjmy adwentem, a nie szałem zakupów i marketowych promocji, myśląc o tym, że czas jest krótki, a przyjście Chrystusa bliskie. Bóg wie, że człowiekowi potrzebny jest wewnętrzny pokój serca, który może otrzymać tylko od Niego, dlatego wysłał Jana, aby nawoływać nas do pokuty, do sakramentu pokuty, bo tam człowiek może odzyskać spokój sumienia i pozbyć się ciężaru winy przed Bogiem li ludźmi.

  * Rekolekcje adwentowe w naszej parafii, które dziś się rozpoczęły będą trwały do wtorku włącznie w następującym porządku: 
      * w poniedziałek i wtorek Msza Święta z nauką dla dorosłych o godzinie 10:00 i 17:30.
      * dzieci &#8211; poniedziałek (Świętego Mikołaja) godzina 16:00 (komunijne dzieci obowiązkowo) &#8211; Msza Św. roratnia
      * młodzież &#8211; poniedziałek godzina 18:30, wtorek 17:30.
    
    Spowiedź Św. pół godziny przed Mszą Św. i w czasie Mszy Św.</li> 
    
      * Zmiana tajemnic różańcowych dziś po Mszy Św. o godzinie 9:00.
      * W środę 8 grudnia wypada liturgiczna uroczystość Niepokalanego Poczęcia NMP.
      * Msze Św. roratnie w tym tygodniu: 
          * dla dzieci w poniedziałek o godzinie 16:00, przychodzimy z lampionami
          * we wtorek o godzinie 17:30
          * i w sobotę o godzinie 8:00
      * Po Mszy Św. można nabywać świece Caritas na stół wigilijny w cenie minimum 5 zł.
      * Również po Mszy Św. zgodnie z zapowiedzią będą zbierane dobrowolne ofiary na Fundusz Pomocy Kościołowi na Wschodzie.
      * Zachęcam do czytania prasy katolickiej: Nasza Arka, CHiT, Gość Niedzielny, Mały Gość Niedzielny
      * Podobnie jak w latach ubiegłych będą organizowane w okresie przedświątecznym paczki dla najtrudniej usytuowanych rodzin z naszej parafii. Każdy może włączyć się w to dzieło poprzez dobrowolną ofiarę. W następną niedzielę po Mszach Św. będą zbierane ofiary na ten cel.
      * Przypominam ogłoszenie sprzed dwóch tygodni: _Bezpłatne badanie mammograficzne przy Ośrodku Zdrowia. Wszelkie informacje w Gablocie._ 
      * Bóg zapłać za przywiezienie w minionym tygodniu kolejnych ławek. Pozostało jeszcze do przywiezienia 5 ławek &#8211; dwie do nawy głównej i trzy na chór. Składam też serdeczne Bóg zapłać rodzinie z naszej parafii, która złożyła ofiarę 5 tys. złotych na ławki. Potrzeba jeszcze równo 20 tys. złotych na pokrycie reszty kosztów tych ławek.</ul>