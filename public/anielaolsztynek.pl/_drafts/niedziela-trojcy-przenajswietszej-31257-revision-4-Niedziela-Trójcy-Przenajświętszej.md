---
id: 1261
title: Niedziela Trójcy Przenajświętszej
date: 2014-06-18T17:36:48+00:00
author: admin
layout: revision
guid: http://anielaolsztynek.pl/2014/06/1257-revision-4/
permalink: /2014/06/1257-revision-4/
---
> **J 3, 16-18**
> 
> **Wspólnota Boga z człowiekiem**
> 
> Dzisiejszej niedzieli pochylamy się nad jedną z największych tajemnic naszej wiary &#8211; Bóg jedyny w Trójcy Osób. Tajemnicę tę objawił nam Jezus. W Bogu wszystko jest miłością i darem! Ojciec umiłował świat i dał nam Syna. Syn umiłował nas i dał nam samego siebie. Ojciec i Syn, miłując nas, dają nam Ducha Świętego. Duch Święty &#8211; miłość Ojca i Syna &#8211; kształtuje nasze serca i prowadzi nas w głąb tajemnicy Bożego życia.
> 
> <span style="color: #666699;">Jezu, wierzę Ci! Ty całym swoim życiem i nauczaniem głosisz mi miłość Ojca. Ty udzielasz mi ze swojego Ducha. Chwała Ojcu i Synowi, i Duchowi Świętemu, w moim sercu, w kościele i w świecie!</span>

  * Uroczystość Najświętszego Serca i Krwi Pana Jezusa &#8211; Boże Ciało &#8211; wypada w najbliższy czwartek, 19 czerwca. Tradycyjnie już Msza Święta, jako jedyna w tym dniu, będzie odprawiona w Skansenie w amfiteatrze o godzinie 10.00. Po Mszy Świętej, idąc w procesji Eucharystycznej, udamy się do czterech ołtarzy. Bardzo proszę o wykonanie ołtarzy w tych samych miejscach , co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Do udziału w procesji zapraszam Panie z Kółek Różańcowych, strażaków, całą służbę liturgiczną. Dziewczynki, które w tym roku przystąpiły do I Komunii Świętej a także wszystkie pozostałe chętne dziewczynki, zapraszam do sypania kwiatków w czasie procesji Eucharystycznej. Proszę Mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych również zapraszam w albach do udziału w procesji &#8211; do niesienia poduszek z emblematami religijnymi. Procesja zakończy się w kościele, gdzie zaśpiewamy Te Deum i odmówimy litanię do Najświętszego Serca Pana Jezusa.
  * Są do odebrania płyty DVD z filmem z I Komunii Świętej i płyty ze zdjęciami z tej uroczystości.
  * Jest do nabycia nowy numer &#8222;Gościa Niedzielnego&#8221;.
  * Informacje na temat pielgrzymek pieszych do Wilna i Częstochowy znajdują się w gablocie, są tam również informacje o pielgrzymkach autokarowych krajowych i zagranicznych.
  * W minionym tygodniu odeszła do wieczności nasza parafianka ś.p. Regina Górczyńska, lat 67.
  * W kościele p.w. Św. Jana Chrzciciela w Orzechowie w następną niedzielę, 22 czerwca o godzinie 18.00, odbędzie się koncert organowy.
  * W najbliższy piątek Msza Święta połączona ze ślubem będzie odprawiona w Skansenie o godzinie 17.00.