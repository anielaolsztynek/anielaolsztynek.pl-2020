---
id: 1823
title: 'II Niedziela Wielkanocna &#8211; Niedziela Miłosierdzia Bożego'
date: 2016-04-03T15:34:09+00:00
author: admin
layout: revision
guid: http://anielaolsztynek.pl/2016/04/1821-revision-2/
permalink: /2016/04/1821-revision-2/
---
> **J 20, 19-31**
> 
> **Rozpoznać Jezusa**
> 
> <span style="color: #000000;">Tomasz chce dotknąć i sprawdzić, a więc doświadczyć realnie pewnego faktu, aby go przyjąć i zaakceptować. W końcu jednak wyznaje z wiarą: &#8222;Pan mój i Bóg mój&#8221;. Dlaczego? Przestał szukać Jezusa sam! Odnalazł Go wtedy, gdy wrócił do pozostałych uczniów i wszedł ponownie we wspólnotę, która trwała w miłości Boga i była umocniona Duchem Świętym. Jezus objawił się wówczas tak wyraźnie, że Tomasz rozpoznał w Nim już nie tylko Syna, ale i Ojca. Słowa &#8222;Pan mój i Bóg mój&#8221; to najlepsza odpowiedź na Jezusowe słowa: &#8222;Kto Mnie widzi, widzi także i Ojca&#8221;. Pan i Bóg stał się odtąd jego Panem i Bogiem. On miłuje każdego z nas i do każdego przychodzi. Jeżeli będziemy umieli Go rozpoznać, wtedy staniemy się ludźmi błogosławionymi.</span>
> 
> <span style="color: #666699;">Chryste, klękam i &#8222;jak niewierny Tomasz Twych nie szukam ran, lecz wyznaję z wiarą, żeś Ty mój Bóg i Pan. Pomóż wierze mojej, Jezu, łaską swą, ożyw mą nadzieję, rozpal miłość mą&#8221;.</span>

  * Zmiana tajemnic różańcowych dziś po Mszy Św. o godzinie 9:00.
  * Dzisiejszą Niedzielą Miłosierdzia rozpoczyna się 72 Tydzień Miłosierdzia, będzie on przebiegał pod hasłem: &#8222;Miłosierni jak Ojciec&#8221;.
  * Dzisiejsza niedziela to także patronalne Święto Caritas. Ofiary zbierane dziś na tacę są przeznaczone na funkcjonowanie Caritas Archidiecezji Warmińskiej. Przy tej okazji dziękuję naszemu Parafialnemu Zespołowi Caritas za zaangażowanie i pracę na rzecz najuboższych.
  * Dziękuję za ofiary złożone w ramach jałmużny wielkopostnej o łącznej kwocie 380 złotych. Tymi ofiarami wsparliśmy osoby najbardziej potrzebujące pomocy, zwłaszcza chore. Część tych ofiar odsyłam do kurii, też na ten cel.
  * Jutro wypada liturgiczna Uroczystość Zwiastowania Najświętszej Marii Pannie, przeniesiona z 25 marca z racji Wielkiego Tygodnia i Oktawy Wielkanocnej. Jest to Dzień Świętości Życia, stąd też w kościele wystawa plakatów poświęconych wartości i obronie życia ludzkiego. Życie ludzkie jest największą wartością, jaką posiadamy tu, na ziemi. Jest też po Bogu największą świętością, bo jest darem Stwórcy, rodzice przekazują tylko życie biologiczne. Dziękuję za przygotowanie tej wystawy.
  * Spotkanie z rodzicami dzieci przystępujących do I Komunii Świętej odbędzie się za tydzień, w niedzielę, po Mszy Świętej o godzinie 11:00.
  * W środę Msza Święta będzie o godzinie 8:00.
  * Bóg zapłać za ofiary złożone w marcu na rzecz inwestycji parafialnych i wszystkim zaangażowanym w zbiórkę tych ofiar. Msza Święta w intencji ofiarodawców jutro o godzinie 17:00. W ostatnim czasie zostały wykonane i zamontowane przęsła ogrodzeniowe (ocynkowane) wzdłuż kościoła. Koszt samego materiału i ocynkowania wynosi ponad 9000 złotych. Pozostają jeszcze do wykonania dwie bramy i furtka &#8211; jeszcze w tym roku. Następnie będziemy przygotowywali się do położenia posadzki w kościele.
  * Jest do nabycia nowy numer &#8222;Gościa Niedzielnego&#8221;.
  * W następną niedzielę po Mszy Świętej o godzinie 9:00 wystąpi zespół &#8222;Swojska Nutka&#8221; z Klubu Seniora z repertuarem pieśni wielkanocnych.
  * W minionym tygodniu odeszli do wieczności nasi parafianie: ś.p. Mirosław Andziak, lat 63 i ś.p. Ewa Gburczyk z Sudwy, lat 45.

> <span style="color: #000000;"><br /> </span>