---
id: 2743
title: I Niedziela Adwentu
date: 2019-12-02T19:37:12+00:00
author: admin
layout: revision
guid: http://anielaolsztynek.pl/2019/12/2740-revision-v1/
permalink: /2019/12/2740-revision-v1/
---
> **Mt 24, 37-44**
> 
> **Nadzieja oczekiwania**
> 
> Kościół jak troskliwa matka zaprasza do spojrzenia w górę, do powrotu do źródeł nadziei. Są one zawarte w misterium osoby Jezusa Chrystusa, w tajemnicy Jego śmierci, zmartwychwstania i ostatecznego przyjścia na końcu czasów. W świetle tej tajemnicy spoglądamy na codzienność, odnajdujemy Pana, który nam towarzyszy i doświadczamy nietrwałości tego, co przysparza nam wielu trosk. Dlatego Kościół daje nam czas Adwentu, który pozwala na nowo oczekiwać na spotkanie z Panem. To czas, aby postawić sobie pytanie, czy moje życie jest ukierunkowane na jedynego Pana. Im bardziej ktoś jest ważny, tym bardziej oczekiwanie mobilizuje do przygotowania się. Wiara niesie więc ze sobą troskę o aktywność jej przeżywania. To oznacza wierność Słowu. Wtedy nie zaskoczy mnie żadna katastrofa. Wiara jest więc stałym oczekiwaniem, które bazuje na pewności, że Bóg jest obecny w mojej codzienności.
> 
> <span style="color: #666699;">Niech czas Adwentu będzie dla mnie, Panie, uświadomieniem sobie, że ostateczną metą mojego życia jest spotkanie ze Zmartwychwstałym. Wzmocnij moją nadzieję w przygotowaniu się na radość stanięcia przed Bogiem.</span>
> 
> &nbsp;

  * Dziś rozpoczął się **Adwent**, który jest czasem radosnego oczekiwania. Niech będzie to dla nas okres religijnej refleksji, modlitwy i przygotowania na przyjście Pana.
  * Naszemu przygotowaniu do nadchodzących Świąt mają pomóc **rekolekcje** **adwentowe** – poprzez Słowo Boże, Sakrament Pokuty i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, czyli za tydzień, a wygłosi je Ks. Krzysztof Kamiński, pracownik Sądu Biskupiego także posługujący duszpastersko w parafii Bożego Miłosierdzia w Olsztynie.
  * W tym tygodniu wypada **I czwartek,**** I piątek i I sobota grudnia**.W piątek przed południem odwiedziny chorych. Proszę też zgłaszać te osoby, które chciałyby przyjąć sakramenty przed świętami, a nie mogą przyjść do kościoła.
  * Serdecznie zachęcam i zapraszam do udziału w **Mszach Świętych roratnich** o Najświętszej Marii Pannie, które będą w tym tygodniu <span style="text-decoration: underline;">w środę i sobotę</span> o godzinie <span style="text-decoration: underline;">17:00</span>. Dzieci zapraszam z lampionami w środę, dzieci przygotowujące się do I Komunii Św. obowiązkowo, tak samo młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w środę odbędzie się konkurs tych lampionów.
  * W następną niedzielę – <span style="text-decoration: underline;">8 grudnia</span> wypada liturgiczna uroczystość **Niepokalanego Poczęcia** **Najświętszej Marii Panny**.
  * Również w następną, II niedzielę Adwentu, tradycyjnie  po Mszach Świętych będą zbierane dobrowolne ofiary na **Fundusz Pomocy Kościołowi na Wschodzie.**
  * Można już nabywać **świece Caritas** na stół wigilijny w cenie 5 złotych.
  * Podobnie jak w latach ubiegłych będą organizowane **paczki** przede wszystkim **dla osób samotnych, starszych i chorych**. Każdy może włączyć się w to dzieło poprzez napełnienie siatki charytatywnej. Siatki  będą rozprowadzane po Mszy Świętej, wypełnimy je w domu artykułami spożywczymi i chemicznymi i przyniesiemy z powrotem do kościoła lub na plebanię. Napełnione siatki przynosimy do <span style="text-decoration: underline;">15 grudnia</span>. Zachęcam, aby osoby zainteresowane bezpośrednio zgłaszały zapotrzebowanie na pomoc, może też widzimy takie osoby w sąsiedztwie.
  * W tym tygodniu w naszym kinie będzie emitowany wspomniany już film **&#8222;Nieplanowane&#8221;**, w dniach <span style="text-decoration: underline;">4 i 5.12</span> o godzinie <span style="text-decoration: underline;">11:00</span> oraz <span style="text-decoration: underline;">6, 7 i 8.12</span> o godzinie <span style="text-decoration: underline;">17:00</span>.
  * **Próba chóru** dziś o godzinie <span style="text-decoration: underline;">18:00</span>.
  * We wtorek Msza Św. o godzinie <span style="text-decoration: underline;">8:00</span>.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w środę o godzinie <span style="text-decoration: underline;">17:00</span>.