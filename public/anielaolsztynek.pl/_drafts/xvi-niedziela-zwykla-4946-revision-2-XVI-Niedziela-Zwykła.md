---
id: 948
title: XVI Niedziela Zwykła
date: 2013-07-17T22:40:08+00:00
author: admin
layout: revision
guid: http://anielaolsztynek.pl/2013/07/946-revision-2/
permalink: /2013/07/946-revision-2/
---
> **Łk 10, 38-42**
> 
> **Bez rywalizacji**
> 
> Opisane przez Łukasza zachowanie Marii jest charakterystyczne dla uczniów. Jezus przyjmuje Marię na swoją uczennicę. Tak Łukasz Ewangelista tworzy przepiękną teologię kobiety całkowicie równej mężczyźnie. W jej zachowaniu ukazany jest także sposób budowania relacji z Jezusem, słuchanie Jego słowa. Taka postawa jest konieczna, aby otrzymać łaskę wiary, a słuchanie i wypełnianie słowa Bożego (por. Łk 8, 21) tworzy prawdziwie rodzinne więzi z Nauczycielem. Dlatego upomnienie udzielone Marcie jest znamienne dla wszelkiej aktywności Kościoła. Najpierw mamy wsłuchiwać się w słowa Jezusa, a dopiero później działać w posłuszeństwie woli Ojca.
> 
> <span style="color: #666699;">Spraw, Panie, aby postawy Marii i Marty były zawsze wpisane w nasze życie, by nasze czyny nie były ślepym aktywizmem, a słuchanie Ciebie nie usprawiedliwiało lenistwa w dziełach miłości.</span>