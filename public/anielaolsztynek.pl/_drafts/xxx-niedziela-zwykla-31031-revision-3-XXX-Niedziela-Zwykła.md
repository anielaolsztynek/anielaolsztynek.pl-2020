---
id: 1035
title: XXX Niedziela Zwykła
date: 2013-10-28T16:23:54+00:00
author: admin
layout: revision
guid: http://anielaolsztynek.pl/2013/10/1031-revision-3/
permalink: /2013/10/1031-revision-3/
---
> **Łk 18, 9-14**
> 
> **Pokorna modlitwa czy modlitwa pokornego?**
> 
> Modlitwa to szukanie relacji z Bogiem. A jak w każdej relacji liczy się przede wszystkim nie technika komunikacji, ale osoby, które w niej uczestniczą. Technika jest w służbie osoby. Podobnie modlitwa. To nie zewnętrzne jej formy czy piękno ułożonych sformułowań decydują o jej owocności, o pokoju, radości, nadziei, które wraz z nią przychodzą, ale dyspozycja serca człowieka, który staje do modlitwy. Zastanawiające, jak ciało celnika wyraża jego ducha i znajduje odbicie w słowach. To prawdziwa modlitwa serca, która owocuje zbawieniem.
> 
> <span style="color: #666699;">Pomóż mi, Panie, abym nieustannie ucząc się modlitwy, szukał w niej relacji z Tobą, a nie samozadowolenia lub technik, które mają uczynić ją skuteczniejszą. Spraw, aby każda moja modlitwa była szukaniem Ciebie.</span>

  * W dniach 28-30 października będziemy przeżywali w naszej parafii rekolekcje ewangelizacyjne  &#8211; codziennie o godzinie 18.00.
  * 31 października nastąpi nawiedzenie parafii przez Obraz Matki Bożej Miłosierdzia &#8211; o godzinie 17.00.
  * W czwartek również &#8211; w dniu nawiedzenia naszej parafii przez Obraz Matki Bożej Miłosierdzia ostatni wspólny różaniec po Mszy Świętej o godzinie 17.00.
  * Uroczystość Wszystkich Świętych obchodzimy w piątek &#8211; 1 listopada. Msze Święte w tym dniu tradycyjnie o godzinie 9.00 i 11.00. Nie będzie Mszy Świętej o godzinie 17.00. Z uwagi na obecność Obrazu Matki Bożej Miłosierdzia w naszym kościele, 15 minut przed Mszami Świętymi będzie śpiewana Koronka do Miłosierdzia Bożego. Procesja żałobna z naszego kościoła na cmentarz komunalny będzie bezpośrednio po Mszy Świętej o godzinie 11.00. Po przybyciu na cmentarz najpierw nastąpi poświęcenie nowego krzyża i odnowionej wewnątrz kaplicy, w której na ścianie głównej widnieje postać Chrystusa Zmartwychwstałego. Przy krzyżu będzie I stacja nabożeństwa za zmarłych kapłanów, także za zmarłego Księdza Eugeniusza Rumbucia. Po nabożeństwie jest okazja do poświęcenia nowych krzyży i pomników na grobach zmarłych.
  * Natomiast na cmentarzu przy ulicy Grunwaldzkiej Msza Święta będzie o godzinie 14.00. Po niej procesja i nabożeństwo za zmarłych.
  * Wspomnienie wszystkich wiernych zmarłych, czyli Dzień Zaduszny wypada w sobotę &#8211; 2 listopada. Msze Święte w tym dniu jak co dzień &#8211; o godzinie 17.00.
  * Dniem Zadusznym rozpoczyna się Tydzień Modlitw za zmarłych &#8211; do 8 listopada włącznie. Do tego dnia codziennie będzie odprawiane nabożeństwo za zmarłych tzw. wypominki o godzinie 16.30.
  * W niedzielę za tydzień o godzinie 8.30 wspólnie odmówimy różaniec w intencji zmarłych połączony ze zmianą tajemnic różańcowych. Na Mszę Świętą o godzinie 9.00 zapraszam szczególnie wszystkie osoby chore i starsze. W czasie tej Mszy Świętej z racji nawiedzenia parafii przez Obraz Matki Bożej Miłosierdzia będzie udzielony Sakrament Chorych (nie będzie w związku z tym odwiedzin chorych w I piątek). Po Mszy Świętej o godzinie 11.00 wspólnie odmówimy Koronkę do Miłosierdzia Bożego.
  * Przez cały listopad będzie odprawiana Msza Święta za tych wiernych zmarłych, których imiona wypisaliśmy na kartkach.
  * Kartki na wypominki i Mszę Świętą gregoriańską są wyłożone na półce z prasą.
  * Z liczenia wiernych obecnych na Mszy Świętej w poprzednią niedzielę &#8211; 20 października wynika, że frekwencja wyniosła ponad 23% (w odniesieniu do faktycznej liczby parafian aktualnie zamieszkujących na terenie parafii).
  * Składam serdeczne Bóg zapłać za ofiary złożone w październiku na rzecz inwestycji parafialnych oraz wyrażam wdzięczność osobom zaangażowanym w zbiórkę tych ofiar. Mszę Świętą w intencji ofiarodawców odprawię we wtorek. W minionym miesiącu położono chodnik z płyt wzdłuż kaplicy oraz do przyszłej toalety wstawiono drzwi, wykonano daszek nad drzwiami, uzupełniono i na nowo wykonano elewację fundamentu kaplicy. Wykonano też kanalizację na najważniejszym odcinku &#8211; pod drogą (ul.Wilcza). W trakcie jest ocieplanie garażu i elewacja, natomiast plan na listopad to dokończenie kanalizacji i prac przy garażu.
  * Jest do nabycia nowy numer &#8222;Gościa Niedzielnego&#8221;.

**Peregrynacja Obrazu Matki Bożej Miłosierdzia &#8211; 31.10.2013**

  * <span style="color: #000000;">Tak jak przed kilkoma laty przeżywaliśmy peregrynację Obrazu Jezusa Miłosiernego w naszej parafii, tak teraz przygotowujemy się do nawiedzenia przez Obraz Matki Bożej Miłosierdzia &#8211; Matki Bożej Ostrobramskiej.</span>
  * <span style="color: #000000;">Od jutra więc przez trzy kolejne dni będziemy przygotowywali się i przeżywali to, co jest rzeczą najważniejszą w tym wszystkim, czyli rekolekcje ewangelizacyjne, które przeprowadzi w naszej parafii ksiądz Adam Bieniasz z Rybak wraz z kilkuosobowym zespołem ludzi świeckich. Rekolekcje w tych dniach będą tylko raz dziennie o godzinie 18.00 &#8211; taka jest zasada tych rekolekcji we wszystkich parafiach. Pół godziny wcześniej będzie wspólny różaniec, czyli o godzinie 17.30. O godzinie 18.00 będzie nabożeństwo rekolekcyjne , każdego dnia trochę w innej formie. W tych dniach nie będzie Mszy Świętych &#8211; taka jest też zasada. Spotkanie rekolekcyjne każdego dnia trwa około 1,5 godziny, ale dostarcza wielu przeżyć i niesie ze sobą bogate treści. W czasie tych rekolekcji będzie między innymi śpiew, katecheza, pantomima, świadectwa ludzi świeckich, film, modlitwa o uzdrowienie, wystawienie Najświętszego Sakramentu i wyjście z Najświętszym Sakramentem do ludzi. Co najważniejsze, to ma nas doprowadzić do pojednania z Bogiem w Sakramencie pojednania. Spowiedź będzie we wtorek i środę od godziny 17.15-18.00. Nie będzie Spowiedzi w czasie liturgii rekolekcyjnej. W związku z tymi rekolekcjami w Adwencie będzie tylko jeden dzień Spowiedzi. Zachęcam serdecznie do udziału w tych rekolekcjach nie tylko tych, którzy maja właściwy i oczywisty stosunek do wiary , ale też tych i przede wszystkim tych, którzy maja wątpliwy stosunek do Boga, wiary, Kościoła, którzy są pogubieni w życiu i na płaszczyźnie wiary. Być może czas rekolekcji nie jest najbardziej dogodny &#8211; tuż przed uroczystością Wszystkich Świętych, ale tak został wyznaczony. Może też okazać się to akurat bardzo opatrznościowe.</span>
  * <span style="color: #000000;">W czwartek &#8211; 31 października &#8211; będziemy oczekiwali przybycia Obrazu Matki Bożej Miłosierdzia i będziemy przeżywali uroczystą Mszę Świętą w obecności wizerunku Matki Bożej Ostrobramskiej. Msza Święta o Najświętszej Maryi Pannie z Kany po przewodnictwem Księdza Arcybiskupa Seniora Edmunda Piszcza będzie o godzinie 17.00, a nie jak podano w informatorze o godzinie 18.00. O 16.15 będzie nabożeństwo w ramach oczekiwania na Obraz &#8211; Godzina Święta, o 16.45 spodziewany jest przyjazd samochodu-kaplicy z obrazem przed kościół, gdzie będą oczekiwali księża i służba liturgiczna. Wierni też mogą w tym czasie oczekiwać przed kościołem, ale zależy to od pogody. zbliżanie się samochodu z Obrazem obwieszcza bicie dzwonów, które wyciszają się przy wchodzeniu do kościoła &#8211; wtedy śpiewamy: &#8222;O Maryjo witam Cię&#8221;. Obraz niosą strażacy (jest dość ciężki) i umieszczają na przygotowanym tronie. Nastąpi wtedy okadzenie Obrazu, odczytanie Ewangelii (J 2, 1-11) oraz Orędzia Benedykta XVI (Ksiądz Dziekan), potem hołd złożą dzieci, młodzież, rodzice, proboszcz. (Próba dla osób składających hołd odbędzie się w środę po spotkaniu rekolekcyjnym).</span>
  * <span style="color: #000000;">W czwartek o 17.00 uroczysta Msza Święta pontyfikalna.</span>
  * <span style="color: #000000;">Po Mszy Świętej różaniec prowadzony przez Kółka Różańcowe, po różańcu ewentualnie czuwanie indywidualne, tak długo, jak długo będą ludzie. Czuwania nie będziemy przedłużać ze względu na Uroczystość wszystkich Świętych w dniu następnym (zwłaszcza, że Obraz pozostanie w naszej świątyni aż do 7 listopada, kiedy to zostanie przewieziony do parafii Najświętszego Serca Pana Jezusa).</span>