---
id: 1397
title: IV Niedziela Adwentu
date: 2014-12-24T03:04:02+00:00
author: admin
layout: revision
guid: http://anielaolsztynek.pl/2014/12/1395-autosave/
permalink: /2014/12/1395-autosave/
---
> **Łk 1, 26-38**
> 
> **Obdarowana ponad miarę**
> 
> Maryja obdarowana przez Boga. Obdarowana ponad miarę &#8211; łaski pełna. Obdarowana Jezusem &#8211; Słowem Wcielonym. Takie obdarowanie budzi lęk. Jak to możliwe? Dlatego Bóg słowami Gabriela zaprasza Ja do ufności: &#8222;Nie bój się, Maryjo, bo Bóg Cię obdarzył łaską&#8221;. Maryja przestaje się lękać, bo powierza się miłości Boga: &#8222;Tam, gdzie jest miłość, nie ma lęku, doskonała miłość odrzuca lęk&#8221; (1 J 4, 18). Ona, która doświadcza umiłowania ponad miarę i zostaje wypełniona Bożą łaską, pokornie zawierza się otrzymanemu darowi: &#8222;Jestem służebnicą Pana; niech mi się stanie według Twego słowa&#8221;.
> 
> <span style="color: #666699;">Jezu, ja także jestem obdarowany ponad miarę. Ojciec dał mi Ciebie, a wraz z Tobą wszelkie łaski i nieskończoność swojego przebaczenia. Oto ja, Panie, niechaj Twoje słowo spełnia się w moim życiu.</span>
> 
> <span style="color: #666699;"><br /> </span>

  * W czwartek Święta Bożego Narodzenia. Naszym polskim zwyczajem poprzedzi je Wieczerza Wigilijna, którą będziemy przeżywali w środę wieczorem w naszych domach rodzinnych. Zachęcam gorąco, abyśmy przy tej wieczerzy zachowali, pielęgnowali i przekazywali następnym pokoleniom nasze tradycje i zwyczaje (dzielenie się opłatkiem, czytanie Pisma Świętego, modlitwa, śpiewanie kolęd).
  * We środę Msza Święta o godzinie 8.00.
  * Msza Święta – Pasterka – tradycyjnie o godzinie 24.00. Przed Pasterką o godzinie 23:30 koncert kolęd w wykonaniu naszego chóru.
  * W czasie Pasterki będziemy obchodzili 7  rocznicę wejścia do kościoła i poświęcenia naszej świątyni przez Arcybiskupa Edmunda Piszcza. W czasie pasterki jedna intencja mszalna będzie odprawiona za fundatorów żyrandoli.
  * W pierwszym dniu Świąt Msze Święte jak w każdą niedzielę. W drugim dniu Świąt nie będzie Mszy Świętej o godzinie 17.00.
  * Okazja do Spowiedzi Świętej jeszcze dziś po Mszy Świętej, a także jutro, we wtorek i środę przed Mszą Świętą.
  * W sobotę – 27 grudnia – wypada liturgiczne Święto Świętego Jana Apostoła i Ewangelisty. Ku Jego czci będzie błogosławieństwo wina, które będziemy spożywali (w bezpiecznych ilościach).
  * W następną niedzielę obchodzimy Święto Świętej Rodziny.
  * Bóg zapłać tym wszystkim, którzy włączyli się w przedświąteczną akcję przygotowania paczek dla 60 dzieci z rodzin najtrudniej sytuowanych. Łączna wartość tych paczek wynosi ponad 6000 złotych. W poprzednią niedzielę zebrano na paczki 880 złotych. Część funduszy pochodzi z odpisu 1% od podatku, część z wcześniejszych rezerw. Prezenty o wartości ponad 3000 złotych dla dzieci zostały zakupione przez jedną rodzinę z naszej parafii. W piątek paczki te zostały rozdane. W miniony czwartek rozdano ponad 3 tony żywności. Otrzymaliśmy też paczki z odzieżą (zwłaszcza dla dzieci), zabawkami i innymi rzeczami z Niemiec, z Bad Sachsa.
  * Serdecznie dziękuję za wielkie zaangażowanie, za wszelką pracę całemu Parafialnemu Zespołowi Caritas przy dystrybucji żywności, za comiesięczny dyżur w punkcie Caritas, za przygotowanie paczek i piątkowego Mikołaja. Dziękuję Panu Zbyszkowi za przywożenie żywności z Olsztyna. Dziękuję właścicielom sklepu i pracownikom za zakupienie i przywóz paczek dla dzieci. Dziękuję wszystkim ofiarodawcom, darczyńcom, w szczególności ofiarodawcy wszystkich prezentów dla dzieci, dziękuję też wszystkim wolontariuszom.
  * Dziękuję za wszelką pomoc w okresie przedświątecznym, Nadleśnictwu Jagiełek za przywiezienie choinek.
  * Bóg zapłać za wszystkie ofiary grudniowe składane przy okazji roznoszenia opłatków, na rzecz kościoła i jego ogrzewania. Bóg zapłać wszystkim osobom zbierającym ofiary przez cały rok.
  * Jest do nabycia „Gość Niedzielny”, numer podwójny po 7 zł, w nim dodatek specjalny z modlitwą przy wigilijnym stole i śpiewnikiem zawierającym nawet po kilkanaście zwrotek najpopularniejszych kolęd.