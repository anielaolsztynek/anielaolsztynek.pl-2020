---
id: 2700
title: XXVI niedziela zwykła
date: 2019-10-02T16:41:08+00:00
author: admin
layout: revision
guid: http://anielaolsztynek.pl/2019/10/2699-revision-v1/
permalink: /2019/10/2699-revision-v1/
---
> **Łk 16, 19-31**
> 
> **Prorocka obietnica Jezusa**
> 
> Przypowieść Jezusa stawia przed naszymi oczami obraz tego świata, gdzie niewielka grupa ludzi pławi się w bogactwach, a wielka rzesza cierpi biedę i obojętność. Odwrócenie sytuacji w życiu przyszłym to prorocka obietnica obudzenia sumień bogatych, a zarazem zapewnienia wszystkich, że Bóg nie jest obojętny na tę sytuację i Jego sprawiedliwość zwycięży. Nie wolno jednak zapomnieć, że w Bożym planie zbawienia człowieka nic nie dzieje się nagle. Pan przez proroków zapowiadał przyjście Mesjasza, przez Kościół wzywa nas do nawrócenia. Jego zbawienie jest dla każdego i nikt nie jest przez Niego zapomniany. Jak Bóg pamięta o nas, tak my mamy pamiętać o innych. Być dla nich znakiem zbawiającego Boga i dostrzegać w nich Jego obecność. Bóg błogosławi tym, którzy przychodzą z pomocą ubogim, a odrzuca tych, którzy się od nich odwracają. Jezus stał się ubogi, aby nas uczynić uczestnikami Bożego bogactwa na wieki. Prośmy o mądrość naśladowania Go.
> 
> <span style="color: #666699;">Dziękuję Ci, Panie, za Twoją sprawiedliwość, która zawsze o mnie pamięta. Daj mi cierpliwość w jej naśladowaniu i wrażliwość serca na bogactwo Twojej łaski.</span>
> 
> &nbsp;

  * Dziś poświęcenie różańców dla dzieci przygotowujących się do I Komunii Świętej.
  * We wtorek rozpoczyna się październik, **miesiąc wspólnej modlitwy różańcowej**. Serdecznie zapraszam do tej modlitwy przez cały ten miesiąc, codziennie o godzinie <span style="text-decoration: underline;">16:30</span>, w niedziele o godzinie <span style="text-decoration: underline;">8:30</span>.
  * We <span style="text-decoration: underline;">wtorek</span> na wspólny różaniec zapraszam **młodzież z klas VIII** przygotowującą się do bierzmowania.
  * **Dzieci**, w tym dzieci dzieci przygotowujące się do I Komunii Świętej obowiązkowo, zapraszam na wspólny różaniec w <span style="text-decoration: underline;">środę na godzinę 16:30</span>.
  * W tym tygodniu wypada **I czwartek**, **I piątek** i **I sobota** miesiąca. W piątek przed południem odwiedziny chorych. Po południu Spowiedź Św. od godziny <span style="text-decoration: underline;">16:00</span>.
  * Następna pierwsza niedziela miesiąca to także **niedziela** **Adoracji Najświętszego** **Sakramentu** na Mszach Świętych o godzinie <span style="text-decoration: underline;">9:00 i 11:00</span>.
  * W następną niedzielę po Mszach Świętych będą zbierane dobrowolne ofiary do puszek na potrzeby **Caritas Archidiecezji Warmińskiej.**
  * Osoby, które chcą korzystać z **pomocy żywnościowej** na takich samych warunkach, jak w roku ubiegłym, proszone są o dostarczenie skierowania z MOPS-u.
  * W sobotę Msza Święta ślubna o godzinie <span style="text-decoration: underline;">16:30</span>.
  * Bóg zapłać za ofiary złożone we wrześniu na rzecz **inwestycji parafialnych** i wszystkim osobom zaangażowanym w zbiórkę tych ofiar. Msza Święta w intencji ofiarodawców dziś o godzinie <span style="text-decoration: underline;">17:00</span>. W minionym miesiącu wykonano nową posadzkę betonową wraz z ociepleniem w kaplicy. Rozprowadzono też nową instalację elektryczną w kaplicy. Dziękuję przy tej okazji Panom Markowi i Robertowi za wykonanie tej instalacji. Wycięto też wszystkie świerki wokół parkingu przy plebanii i w to miejsce posadzono tuje. Dziękuję ogrodnikom z naszej parafii za ofiarowane tuje.
  * **Triduum Różańcowe** w intencji pokoju na świecie i rodzin odbędzie się w Gietrzwałdzie w najbliższy piątek, sobotę i niedzielę. Plakat na ten temat w gablocie. Główna Msza Święta w intencji wspólnot różańcowych w następną niedzielę o godzinie <span style="text-decoration: underline;">14:00</span>.