---
id: 1983
title: XXVIII Niedziela zwykła
date: 2016-10-09T00:08:17+00:00
author: admin
layout: revision
guid: http://anielaolsztynek.pl/2016/10/1981-autosave/
permalink: /2016/10/1981-autosave/
---
> **Łk 17, 11-19**
> 
> **Dziękujmy Bogu**
> 
> Uzdrowienie dziesięciu trędowatych pokazuje, jak wielkich rzeczy dokonuje Bóg w życiu człowieka, jeżeli jest się posłusznym Jego słowu. Zdumiewające jest, że odkrywa to jedynie Samarytanin, który poznał, że jest uzdrowiony i wrócił do Jezusa, aby Mu dziękować. Usłyszał wtedy znamienne słowa: &#8222;Wstań, idź! Twoja wiara Cię uzdrowiła&#8221;. Wiara rzeczywiście ocala i zbawia człowieka, ponieważ daje udział w życiu Boga. Uzdrowiony Samarytanin otrzymał ten dar. Dlatego ze spokojem odszedł, bo wiedział, że został w pełni oczyszczony i zbawiony. My też powinniśmy wyrażać wdzięczność za Boży dar zbawienia w Jezusie. Posłuszeństwo słowu Bożemu jest również naszą drogą do uzdrowienia, a przede wszystkim do zbawienia.

> <span style="color: #666699;">Panie, Twoje słowo przynosi uzdrowienie i oczyszczenie ciała i duszy. Pełen wdzięczności przychodzę do Ciebie, aby dziękować za zbawczą moc, jakiej doświadczam w sakramentach.</span>

  * Dziś w Dniu Papieskim, obchodzonym w Polsce od 16 lat, po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych. Tegoroczny Dzień Papieski przebiega pod hasłem: „Bądźcie świadkami miłosierdzia.”
  * Jutro wydawanie żywności w godzinach od 18:00 do 19:00 &#8211;  rodzinom objętym pomocą, według ściśle określonej listy.
  * W piątek – 14 października – wypada Święto Edukacji Narodowej – Dzień Nauczyciela. Z tej okazji wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy dydaktycznej i wychowawczej. W tym dniu w intencji wszystkich wyżej wymienionych będzie odprawione nabożeństwo różańcowe.
  * Zachęcam do wspólnej modlitwy różańcowej codziennie o godzinie 16:30, w niedziele o godzinie 8:30. Dzieci zapraszam w w czwartek, młodzież i kandydatów do bierzmowania w piątek.
  * Jest do nabycia nowy numer &#8222;Gościa Niedzielnego&#8221;.