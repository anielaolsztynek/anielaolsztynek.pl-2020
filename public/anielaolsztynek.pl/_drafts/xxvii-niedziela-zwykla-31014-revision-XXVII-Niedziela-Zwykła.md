---
id: 1015
title: XXVII Niedziela Zwykła
date: 2013-10-08T18:13:16+00:00
author: admin
layout: revision
guid: http://anielaolsztynek.pl/2013/10/1014-revision/
permalink: /2013/10/1014-revision/
---
> **Łk 17, 5-10**
> 
> **Źródło naszej siły**
> 
> Uczniowie proszą o wzrost wiary, a Jezus ukazuje im jej owoc. Nie jest nim jednak zdolność wyrywania drzew z korzeniami, ale służba bliźniemu, nawet jeśli tym bliźnim jest ktoś od nas tak zależny, jak sługa od pana. Dlatego prośba o wiarę jest faktyczną prośbą o całkowitą przemianę naszej hierarchii wartości, tak aby pan mógł służyć swoim sługom. Tak czyni Chrystus. Dlatego autentyczna wiara zawsze przemienia nasze życie, upodabniając nas do naszego Mistrza. Takiej przemiany nie da się udawać, tak jak niemożliwe jest w ludzkich relacjach służenie swoim sługom.
> 
> <span style="color: #666699;">Udziel mi, Panie, pokory koniecznej do modlitwy o wiarę, bowiem wielkość wiary mierzy się wielkością daru, jaki potrafimy uczynić z własnego życia dla drugiego człowieka.</span>

  * Dziś pierwsza niedziela miesiąca i zmiana tajemnic różańcowych połączona ze wspólnym różańcem o godzinie 8.30.
  * Zgodnie z zapowiedzią dziś po Mszach Świętych będą zbierane dobrowolne ofiary na potrzeby poszkodowanych na skutek wojny w Syrii. Za ofiary składam Bóg zapłać.
  * Natomiast w następną niedzielę, w Dniu Papieskim, po Mszach Świętych w ramach Dzieła Nowego Tysiąclecia będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * Jutro &#8211; 7 października &#8211; wypada liturgiczne wspomnienie Matki Bożej Różańcowej. Jest to święto patronalne Kółek Różańcowych, w związku z tym serdecznie zapraszam jutro na wspólny różaniec i Mszę Świętą w intencji wszystkich członków Żywego Różańca.
  * W sobotę Msza Święta będzie o godzinie 15.30, różaniec o 16.30.
  * Zachęcam do wspólnej modlitwy różańcowej codziennie o godzinie 16.30.
  * 11 października ubiegłego roku Papież Benedykt XVI ogłosił Rok Wiary. W ramach jego przeżywania, Papież Franciszek ogłosił sobotę 12 października i niedzielę 13 października Dniami Maryjnymi. Na te dni z Fatimy do Watykanu zostanie przewieziona figura Matki Bożej Fatimskiej a Papież Franciszek w niedzielę &#8211; 13 października &#8211; poświęci Matce Bożej cały świat. W naszym mieście, w kościele pod wezwaniem Najświętszego Serca Pana Jezusa, w niedzielę, jak zawsze w Dniu Fatimskim, o godzinie 18.00 będzie odprawiona Msza Święta do Matki Bożej Fatimskiej o pokój na świecie i nawrócenie grzeszników. Tego dnia &#8211; tym razem bezpośrednio po Mszy Świętej &#8211; odbędzie się procesja z Figurą Matki Bożej ulicami: Świerczewskiego, Zamkową na plac przed ratuszem i powrót ulicą Krzywą i Chopina do kościoła. Podczas procesji będziemy odmawiali różaniec fatimski, a przy ratuszu odmówimy nasz akt poświęcenia świata, parafii, miasta i  gminy Matce Bożej. Bardzo prosimy o przyniesienie na procesję lampionów i świec.
  * Jest do nabycia nowy numer &#8222;Gościa Niedzielnego&#8221;.
  * Rekolekcje ewangelizacyjne w naszej parafii odbędą się w dniach 28-30 października 2013 roku.