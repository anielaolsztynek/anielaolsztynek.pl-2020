---
id: 1363
title: XXVIII Niedziela zwykła
date: 2014-10-13T14:11:54+00:00
author: admin
layout: revision
guid: http://anielaolsztynek.pl/2014/10/1353-revision-4/
permalink: /2014/10/1353-revision-4/
---
> **Mt 22, 1-14**
> 
> **Wzgardzony Oblubieniec**
> 
> Jakże wiele Bóg nam dał! Już wszystko przygotował, aby uczynić nas szczęśliwymi. A my tak często lekceważymy Jego dary i zaproszenia poprzez błahe wymówki. Czyż panna młoda może nie przyjść na wesele i na ucztę? Jezus jest oblubieńcem Kościoła i każdego człowieka. Kocha nas jak pan młody kocha swoją małżonkę. A my tak często gardzimy tą miłością&#8230; Każda Eucharystia jest ucztą weselną, moją ucztą weselną. Jak ja odpowiadam na ten dar?
> 
> <span style="color: #666699;">Jezu, tyle razy wzgardziłem Twoją miłością, Twoim zaproszeniem. Tyle razy przybyłem niechętnie lub nieprzygotowany, a wszystko dlatego, że nie zauważam ogromu Twojej miłości. Przebacz mi, Panie.</span>

  * Dziś, w Dniu Papieskim obchodzonym w Polsce od 14 lat, po Mszy Świętej będą zbierane dobrowolne ofiary na fundusz stypendialny dla uzdolnionej młodzieży z małych miejscowości i z rodzin najuboższych. Tegoroczny Dzień Papieski przebiega pod hasłem : &#8222;Świętymi bądźcie&#8221;.
  * We wtorek &#8211; 14 października &#8211; wypada Święto Komisji Edukacji Narodowej &#8211; Dzień Nauczyciela. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, satysfakcji i ludzkiej wdzięczności oraz błogosławieństwa Bożego w pracy dydaktycznej i wychowawczej.
  * W sobotę &#8211; 18 października &#8211; wypada liturgiczne Święto Świętego Łukasza Ewangelisty, patrona pracowników ochrony zdrowia.Wszystkim pracownikom tej profesji życzę bożego ducha i błogosławieństwa w tym szczególnym posługiwaniu ludziom chorym.
  * W następną niedzielę rozpoczyna się Tydzień Misyjny. Ofiary zbierane na tacę będą przeznaczone na misje.
  * Również w następną niedzielę wysłuchamy krótkiego świadectwa małżonków należących do Franciszkańskiego Zakonu Świeckich, do którego należała też nasza patronka, Błogosławiona Aniela Salawa.
  * Na półce z prasą są wyłożone kartki na wypominki i Mszę Świętą gregoriańską, a także ulotki zachęcające do przekazania 1% podatku lub do darowizny na rzecz chorego Wiktora z naszej parafii, który urodził się z wieloma wadami wrodzonymi i wymaga całodobowej opieki.
  * Zachęcam nieustannie do wspólnej modlitwy różańcowej.
  * Jest do nabycia nowy numer &#8222;Gościa Niedzielnego&#8221;.