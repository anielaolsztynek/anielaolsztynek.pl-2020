---
id: 2056
date: 2017-01-15T01:44:45+00:00
author: admin
layout: revision
guid: http://anielaolsztynek.pl/2017/01/2054-revision-2/
permalink: /2017/01/2054-revision-2/
---
> **J 1, 29-34**
> 
> **Prawdziwy posłaniec**
> 
> Jan Chrzciciel może być dla nas przykładem prawdziwego posłańca, który nie zapomina o swojej misji i nie czyni z samego siebie celu głoszenia i nauczania. Cieszy się on z nadejścia Tego, którego zapowiadał, choć dla niego samego oznacza to zakończenie misji. Uznanie prawdy o sobie, swoim miejscu i roli, jaką ma się do odegrania, nie zawsze jest proste. Wielokrotnie sami chcemy być w centrum zainteresowania i dążymy do tego na różne sposoby. Jednak kiedy we własnym życiu duchowym koncentrujemy się na sobie, to paradoksalnie tracimy wrażliwość nie tylko na samych siebie oraz na innych, ale także na samego Boga. To On jest tym, który głosi i który ma być głoszony. Nasza rola może być różna, ale nigdy nie może polegać na tym, że my sami zajmujemy Jego miejsce.
> 
> <span style="color: #666699;">Boże, ukaż nam, jak prawidłowo ustawić priorytety w naszym życiu duchowym, abyśmy zawsze Ciebie stawiali w centrum i wokół Ciebie budowali całe nasze życie.</span>

  * Bóg zapłać za ofiary składane w dniu dzisiejszym na tacę, a przeznaczone na potrzeby Wyższego Seminarium Duchownego „Hosianum” w Olsztynie. Dziękuję też obecnemu tu klerykowi.
  * W środę – 18 stycznia – rozpoczyna się Tydzień Modlitw o Jedność Wszystkich Chrześcijan. Będzie on trwał do 25 stycznia.
  * Msze Święte w tym tygodniu: jutro Mszy Św. nie będzie, w sobotę o godzinie 17:00, w pozostałe dni o godzinie 8:00.
  * W następną niedzielę po Mszy Świętej o godzinie 11:00 z koncertem kolęd wystąpi &#8222;Swojska Nutka&#8221; z Klubu Seniora.
  * Jest do nabycia nowy numer „Gościa Niedzielnego”.
  * Porządek wizyt duszpasterskich – kolędy – w tym tygodniu:

  1. Ul. Sportowa 1, 3, 5, 7, 2, 4, 17; Akacjowa 10 &#8211; 26 i 23 – poniedziałek, godz. 13:30.
  2. Ul. Sportowa &#8211; cd. – wtorek, godz. 14:30.
  3. Ul. Mrongowiusza i Leśna (bez nr 22, 26, 28, 30) – środa, godz. 13:30.
  4. Ul. Morelowa i Malinowa &#8211; czwartek, godz. 14:30.
  5. Ul. Porzeczkowa i Malinowa cd. – piątek, godz. 15:00.
  6. Ul. Agrestowa – sobota, godz. 9:00.