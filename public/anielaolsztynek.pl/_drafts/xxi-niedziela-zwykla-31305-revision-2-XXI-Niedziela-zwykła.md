---
id: 1307
title: XXI Niedziela zwykła
date: 2014-08-29T14:28:55+00:00
author: admin
layout: revision
guid: http://anielaolsztynek.pl/2014/08/1305-revision-2/
permalink: /2014/08/1305-revision-2/
---
> **Mt 16, 13-20**
> 
> **Przejrzeć się w oczach Boga**
> 
> Ojciec objawia Piotrowi, kim jest Jezus. Sami własnymi siłami nigdy nie odkryjemy tajemnicy Bożego Syna. Piotr poznaje Jezusa, a Jezus objawia mu, kim on jest w oczach Mesjasza. Błogosławione spojrzenia! Ten porywczy i zmienny Piotr w oczach Jezusa jest już skałą, na której będzie mógł się oprzeć Kościół. Bóg widzi o wiele dalej. Widzi nas takimi, jakimi możemy się stawać dzięki Jego łasce.
> 
> <span style="color: #666699;">Jezu, pragnę podczas codziennego rachunku sumienia nie tylko powierzać Ci moją słabość i grzeszność, lecz przeglądając się w Twoim spojrzeniu, odkrywać też z nadzieją, ku czemu mogę wzrastać poprzez dobre postanowienia.</span>

  * Zgodnie z zapowiedzią dziś po Mszy Świętej o godzinie 9:00 będzie wystawienie Najświętszego Sakramentu i Nabożeństwo Eucharystyczne o Powołania &#8211; jest to zarządzenie Księdza Arcybiskupa Wojciecha Ziemby.
  * W najbliższy wtorek &#8211; 26 sierpnia wypada Uroczystość NMP Częstochowskiej.
  * W następną niedzielę Msza Święta o godzinie 9:00 będzie odprawiona z udziałem uczestników konferencji poświęconej setnej rocznicy bitwy pod Tanenbergiem &#8211; jest to rocznica wybuchu I Wojny Światowej. W czasie tej bitwy zginęło bardzo wielu Polaków. Konferencja poświęcona tej rocznicy rozpocznie się w sobotę &#8211; 30 sierpnia o godzinie 10:00 w Salonie Wystawowym MBL.
  * Natomiast Msza Święta o godzinie 11:00 w przyszłą niedzielę będzie odprawiona w intencji dzieci, młodzieży, nauczycieli i katechetów z okazji rozpoczęcia nowego roku szkolnego.
  * Odpust w naszej parafii ku czci naszej patronki za dwa tygodnie &#8211; 7 września.
  * Jest do nabycia nowy numer &#8222;Gościa Niedzielnego&#8221;.
  * Program uroczystości odpustowych w Sanktuarium Matki Pokoju w Stoczku Klasztornym jest w gablocie.
  * W najbliższą środę w punkcie Caritas w godzinie 18:00-19:00 będą wydawane wyprawki szkolne dla dzieci z rodzin objętych pomocą. Pomoc ta jest ze środków pozyskanych z odpisu 1% od podatku. Otrzymaliśmy też plecaki szkolne z Caritasu z Olsztyna. Łączna wartość tej akcji to około 2500 zł. Dziękuję PZC za podjęcie i realizację tej inicjatywy.
  * Jutro i w czwartek Msza Św. o godzinie 8:00.