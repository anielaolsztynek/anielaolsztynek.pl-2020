---
id: 717
title: XXXI Niedziela zwykła
date: 2011-11-10T19:47:31+00:00
author: admin
layout: revision
guid: http://anielaolsztynek.pl/2011/11/382-revision-4/
permalink: /2011/11/382-revision-4/
---
  * Jutro ostatnie nabożeństwo różańcowe.
  * Uroczystość Wszystkich Świętych obchodzimy we wtorek &#8211; 1 listopada. Msze Święte w tym dniu o godzinie 9.00 i 11.00. Nie będzie Mszy Świętej o godzinie 17.00. Procesja żałobna z naszego kościoła na cmentarz komunalny bezpośrednio po Mszy Świętej o godzinie 11.00. Na cmentarzu nabożeństwo za zmarłych. Po nabożeństwie będzie okazja do poświęcenia nowych krzyży i pomników na grobach zmarłych.
  * Natomiast na cmentarzu przy ul. Grunwaldzkiej będzie Msza Święta o godzinie 14.00. Po niej procesja i nabożeństwo za zmarłych.
  * Wspomnienie wszystkich wiernych zmarłych tzw. Dzień Zaduszny, wypada w środę &#8211; 2 listopada. Serdecznie zapraszam na Mszę Świętą w intencji naszych bliskich zmarłych, jak co dzień o godzinie 17.00.
  * Dniem Zadusznym rozpoczyna się Tydzień Modlitw za zmarłych &#8211; do 8 listopada włącznie. Od środy do 8 listopada będzie odprawiane nabożeństwo za zmarłych tzw. wypominki, o godzinie 16.30. W dniu 1 listopada i w niedzielę za tydzień, zaśpiewamy Koronkę do Miłosierdzia Bożego w intencji zmarłych. Natomiast przez cały listopad będzie odprawiana Msza Święta za tych wiernych zmarłych z naszych rodzin, których imiona wypisaliśmy na kartkach.
  * W tym tygodniu wypada I Czwartek, I Piątek i I Sobota listopada. W piątek przed południem odwiedziny osób chorych i starszych. Po południu spowiedź od godziny 16.00. W piątek odbędzie się również spotkanie z kandydatami do bierzmowania.
  * Zmiana tajemnic różańcowych w następną niedzielę po Mszy Świętej o godzinie 9.00.
  * Informujemy, że został uruchomiony bezpłatny transport dla mieszkańców Olsztynka na cmentarz przy ulicy Wilczej w dniu 29 &#8211; 31.2011 roku, wg następującego rozkładu: dziś &#8211; I kurs godz. 13.00 &#8211; 14.30; II kurs godz. 14.30 &#8211; 16.00; jutro: I kurs godz. 10.00 &#8211; 11.30; II kurs godz. 11.30 &#8211; 13.00. Autobus odjeżdża spod Szkoły Podstawowej.
  * Składam serdeczne Bóg zapłać wszystkim ofiarodawcom za ofiary złożone w październiku na rzecz budowy naszego kościoła oraz wyrażam wdzięczność wobec osób zaangażowanych w zbiórkę tych ofiar. Mszę Świętą w intencji ofiarodawców odprawiłem wczoraj o godzinie 18.00. W minionym miesiącu zostały wykonane wszystkie tynki na kościele, parapety miedziane i obróbki dachu, fugowanie klinkieru. Aktualnie pozostało w części położenie struktury na tynkach, zamontowanie na nowo rynien, demontaż rusztowania. Łączny koszt tej inwestycji wynosi ponad 32.000 zł. Gdyby zlecić wykonanie tych prac firmie specjalistycznej, koszt wyniósłby przynajmniej o 10.000 więcej. Przy tej okazji pragnę wyrazić podziękowania wobec osób szczególnie zaangażowanych w tym czasie: rodzinie z naszej parafii, która wsparła tę inwestycję pokaźną kwotą &#8211; 5000 złotych; firmie budowlanej Pana Franka, budowniczego kościoła, za użyczenie rusztowania oraz udostępnienie materiałów budowlanych na kredyt (w dużej części); Panu Markowi za użyczenie agregatu do kładzenia tynków i częściowy nadzór wykonywanych prac; tym, którzy przywozili materiały z Olsztyna, a nawet z Bydgoszczy. Długu przybyło ponad 20.000 złotych, ale i tak dzięki Bogu i ludziom, choć z pewnym lękiem i stresem (z racji na porę roku i niepewność pogody) udało się to wszystko wykonać.
  * Kartki z wypominkami będą rozdawane po Mszy Św.