---
id: 2713
title: XXX Niedziela zwykła
date: 2019-10-28T18:29:29+00:00
author: admin
layout: revision
guid: http://anielaolsztynek.pl/2019/10/2712-revision-v1/
permalink: /2019/10/2712-revision-v1/
---
> **Łk 18, 9-14**
> 
> **Dwa sposoby modlitwy**
> 
> Jezus mówi dziś o dwóch sposobach rozumienia i przeżywania relacji z Bogiem. Dla faryzeusza centrum tej relacji jest on sam. Za to, jaki jest, dziękuje nie Bogu, lecz sobie samemu. A celnik, daleko w cieniu, świadomy swojej grzeszności, pokornie prosi o jedno, czego naprawdę potrzebuje, a czego Bóg nie może mu odmówić: o miłosierdzie. W świetle tych dwóch postaw winniśmy spojrzeć na naszą osobistą relację z Bogiem. Drogi do kościoła mogę nauczyć się na pamięć, wyrobić sobie nawyk stawiania się w nim każdej niedzieli, ale czy zawsze pamiętam o celu swojej tam obecności? Jestem oczekiwany. Mam stanąć w prawdzie przed Bogiem, nie po to, aby się usprawiedliwiać lub potępiać, lecz uczyć się dziękować, uznając w Bogu dawcę wszelkich darów i prosić o miłosierdzie, ufając w Jego odradzającą miłość. Modlitwa staje się odkrywaniem prawdy o Bogu Ojcu, a w jej świetle poznawaniem prawdy o sobie, która wyzwala, bo przybliża do Ojca.
> 
> <span style="color: #666699;">Boże, bądź miłosierny dla mnie, grzesznego. Wspomagaj mnie swoją łaską, abym potrafił w spotkaniu z Tobą odkrywać prawdę o sobie i odchodzić umocniony. W środę ostatnie nabożeństwo różańcowe.</span>
> 
> &nbsp;

  * W czwartek ostatnie nabożeństwo różańcowe.
  * **Uroczystość Wszystkich Świętych** obchodzimy w najbliższy piątek – <span style="text-decoration: underline;">1 listopada</span>. Msze Święte w tym dniu będą odprawione o godzinie <span style="text-decoration: underline;">9:00</span> i <span style="text-decoration: underline;">11:00</span>. Nie będzie Mszy Świętej o godzinie 17:00. **Procesja żałobna** z naszego kościoła na cmentarz komunalny bezpośrednio po Mszy Świętej o godzinie <span style="text-decoration: underline;">11:00</span>. Na cmentarzu nabożeństwo za zmarłych. Po nabożeństwie będzie okazja do poświęcenia nowych krzyży i pomników nagrobnych.
  * Natomiast **na cmentarzu przy ulicy Grunwaldzkiej** nabożeństwo za zmarłych będzie o godzinie <span style="text-decoration: underline;">13:30</span>.
  * Wspomnienie Wszystkich Wiernych Zmarłych, tzw. **Dzień Zaduszny**, wypada w sobotę – <span style="text-decoration: underline;">2 listopada</span>.
  * Dniem Zadusznym rozpoczyna się **Tydzień Modlitw za Zmarłych** – do 8 listopada włącznie. Od soboty do następnego piątku włącznie będzie odprawiane nabożeństwo za zmarłych, tzw. **wypominki **o godzinie <span style="text-decoration: underline;">16:30</span>. W następną niedzielę odmówimy wspólnie **różaniec za zmarłych** o godzinie <span style="text-decoration: underline;">8:30</span>. Natomiast przez cały listopad będzie odprawiana **Msza Święta zbiorowa** za tych zmarłych z naszych rodzin, których imiona wypisaliśmy na kartkach.
  * Kartki na wypominki i Mszę Świętą zbiorową są wyłożone na półce z prasą.
  * W związku z tym, że w tym miesiącu **I piątek** wypada w Uroczystość Wszystkich Świętych, w tym dniu nie będzie odwiedzin chorych.
  * W następną, pierwszą niedzielę miesiąca **wystawienie i adoracja Najświętszego Sakramentu** w czasie Mszy Świętych o godzinie <span style="text-decoration: underline;">9:00</span> i <span style="text-decoration: underline;">11:00</span>.
  * Składam serdeczne Bóg zapłać za ofiary złożone w październiku na rzecz inwestycji parafialnych oraz wyrażam wdzięczność osobom zaangażowanym w zbiórkę tych ofiar. Msza Św. w intencji ofiarodawców jutro o godzinie <span style="text-decoration: underline;">17:00</span>. W minionym miesiącu porządkowaliśmy ogród, w którym zostały wycięte świerki, natomiast w ich miejsce posadzono tuje w ilości ponad 160 sztuk. Czekamy też na marmur, którym obłożone zostaną ołtarze boczne.
  * Podczas **liczenia wiernych** obecnych na Mszy Świętej w niedzielę <span style="text-decoration: underline;">28 października</span> (dominicantes), frekwencja wyniosła 24 % w stosunku do wszystkich zameldowanych na terenie parafii – t.j. 1930 osób. Aktualnie aż 395 osób zameldowanych nie mieszka na terenie parafii, 62 osób nie odwiedzam po kolędzie. Frekwencja w stosunku do faktycznej liczby parafian aktualnie zamieszkujących na terenie parafii wynosi 31,5 %. Na Mszach Świętych w tę niedzielę były obecne 464 osoby. Do Komunii Świętej przystąpiło 199 osób, podobnie jak przed rokiem.
  * Jest do nabycia nowy numer „Gościa Niedzielnego”. Od dziś cena numeru wynosi 6 złotych.