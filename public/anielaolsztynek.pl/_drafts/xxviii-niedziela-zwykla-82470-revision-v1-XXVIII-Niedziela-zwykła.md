---
id: 2471
title: XXVIII Niedziela zwykła
date: 2018-10-16T10:02:22+00:00
author: admin
layout: revision
guid: http://anielaolsztynek.pl/2018/10/2470-revision-v1/
permalink: /2018/10/2470-revision-v1/
---
> **Mk 10, 17-30**
> 
> **Cierpliwość i nadzieja**
> 
> Co się stało z młodzieńcem? Spochmurniał, słysząc słowa Jezusa, i odszedł smutny. Czy wrócił do swojego dawnego życia, tego, co robił, zanim spotkał Jezusa? A może jednak smutek, który go trawił, stał się zaczynem nawrócenia w przyszłości? Czy zdobył się w końcu na odwagę posłuszeństwa Bogu i wyzwolił z niewoli bogactwa? Takich niedopowiedzianych historii ludzi, którzy spotkali Chrystusa, jest na kartach Ewangelii wiele. Iluż uzdrowionych przez Jezusa mogło rozpocząć nowe życie, jak wielu faryzeuszy i uczonych żydowskich musiało się zmierzyć z prawdą Jego nauczania. Jedno jest pewne, każde spotkanie z Panem przemienia. Nawet jeśli na owoce tej przemiany trzeba czekać.
> 
> <span style="color: #666699;">Boże, dziękuję Ci za cierpliwą miłość, jaką mi, swemu dziecku, okazujesz. Ty nigdy nie zostawiasz mnie w biedzie, lecz dajesz szansę, bym mógł Cię odnaleźć i cieszyć się z Twojej przyjaźni.</span>
> 
> &nbsp;

  * Dziś w **Dniu Papieskim**, obchodzonym w Polsce od 18 lat, po Mszach Świętych będą zbierane ofiary na fundusz stypendialny dla uzdolnionej młodzieży z małych miejscowości i z rodzin najuboższych.
  * Dziś wypada także święto Komisji Edukacji Narodowej – **Dzień Nauczyciela**. Z okazji tego dnia wszystkim nauczycielom, katechetom i wychowawcom składam najlepsze życzenia: wytrwałości, cierpliwości, spokoju, ludzkiej satysfakcji i wdzięczności oraz błogosławieństwa Bożego w pracy zawodowej, a także w życiu rodzinnym i osobistym.
  * We <span style="text-decoration: underline;">wtorek &#8211; 16 października</span> &#8211; wypada  40 rocznica wyboru Karola Wojtyły na Stolicę Piotrową.
  * W <span style="text-decoration: underline;">czwartek – 18 października</span> – wypada liturgiczne Święto **Świętego Łukasza** **Ewangelisty –** **patrona służby zdrowia**. Wszystkim pracownikom tej profesji życzę Bożego błogosławieństwa i Bożego Ducha w tym szczególnym posługiwaniu ludziom chorym. W tym dniu odmówimy wspólnie różaniec w intencji pracowników służby zdrowia.
  * W następną niedzielę rozpoczyna się **Tydzień Misyjny**. Ofiary zbierane na tacę będą przeznaczone na misje. W tym dniu będziemy gościli w naszej parafii Ks. Rusłana z Ukrainy.
  * **Dyżur w Punkcie Caritas** jutro w godzinach <span style="text-decoration: underline;">18:00-19:00</span>.
  * Kartki na wypominki i Mszę Św. zbiorową, odprawianą przez cały listopad, są wyłożone na półce z prasą.
  * Zachęcam do wspólnej **modlitwy różańcowej** przez cały październik.
  * Jest do nabycia nowy numer &#8222;Gościa Niedzielnego&#8221;.