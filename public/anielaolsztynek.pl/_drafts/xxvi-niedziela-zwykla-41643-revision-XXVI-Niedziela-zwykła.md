---
id: 1644
title: XXVI Niedziela zwykła
date: 2015-10-03T14:41:00+00:00
author: admin
layout: revision
guid: http://anielaolsztynek.pl/2015/10/1643-revision/
permalink: /2015/10/1643-revision/
---
> **Mk 9, 38-43. 45. 47-48**
> 
> **Odrzucić grzech**
> 
> Słowa Jezusa piętnujące zgorszenie są bardzo mocne. Lepiej utracić coś ze swojej własności, niż narazić się na grzech. Walka z grzechem wpisana jest w nasze życie chrześcijańskie. Szatan będzie krążył wokół nas i podsuwał nam różne pokusy, aby nas odwieść od czynienia dobra. Doświadczają tego osoby, które opowiedziały się za Jezusem i świadczą o Nim, głosząc Jego słowo. Nie zniechęcajmy się jednak. To Syn Boży pokonał moce ciemności i przez krzyż oraz zmartwychwstanie otworzył nam bramy nieba. Krew i woda, które wypłynęły z Jego przebitego boku, obmywają nas z grzechów i namaszczają do pełnienia misji w Jego imię.
> 
> <span style="color: #666699;">Panie, oto staję przed Tobą i pragnę odrzucić grzechy, które mnie zniewalają i oddalają od Ciebie. Błogosław mojemu postanowieniu i dodaj mi siły, abym szedł drogą, którą Ty wyznaczasz.</span>

  * Bóg zapłać za ofiary składane dziś na tacę na potrzeby Wyższego Seminarium Duchownego &#8222;Hosianum&#8221; w Olsztynie.
  * Natomiast w następną niedzielę po Mszach Świętych będą zbierane ofiary na potrzeby Caritas Archidiecezji Warmińskiej.
  * Dziś po Mszy Świętej o godzinie 11:00 odbędzie się spotkanie z rodzicami dzieci przygotowujących się w tym roku szkolnym do I Komunii Świętej.
  * Przypominam dzieciom o obrazkach rozdawanych po Mszy Świętej. Obrazki z pieczątką są połączone z niespodzianką.
  * W czwartek rozpoczyna się październik &#8211; miesiąc wspólnej modlitwy różańcowej. Serdecznie zapraszam do tej modlitwy przez cały miesiąc codziennie o godzinie 16:30, w niedziele o 8:30.
  * Młodzież przygotowującą się w tym roku szkolnym do bierzmowania zapraszam na wspólny różaniec w piątek. Po Mszy Świętej zapisy i spotkanie.
  * W tym tygodniu obchodzimy I czwartek miesiąca. W tym dniu wspominając Wielki Czwartek &#8211; ustanowienie Eucharystii i Kapłaństwa &#8211; modlimy się o nowe powołania duchowne.
  * Najbliższy piątek to I piątek miesiąca &#8211; dzień poświęcony Najświętszemu Sercu Pana Jezusa. W piątek przed południem odwiedziny chorych z Komunią Świętą. Po południu Spowiedź pierwszopiątkowa od godziny 16:00 do 16:30, do której zachęcam wszystkich obchodzących I piątki miesiąca. W szczególności zachęcam dzieci z klas III, które w tym roku były u I Komunii Świętej. W tym dniu nabożeństwo różańcowe będzie połączone z nabożeństwem pierwszopiątkowym.
  * Zmiana tajemnic różańcowych w następną niedzielę połączona ze wspólnym różańcem o godzinie 8:30.
  * Składam serdeczne Bóg zapłać za ofiary złożone we wrześniu na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców jutro o godzinie 17:00. W minionym miesiącu wykonano w całości kapliczkę na parkingu przy plebanii (pozostało jeszcze podłączenie oświetlenia i wstawienie figury). Obsadzono też zielenią skrawek ziemi przylegający do ogrodzenia, które zostało w tym roku wykonane (nadal je  spłacamy). Dziękuję naszym parafialnym ogrodnikom, którzy tę pracę wykonali społecznie.
  * Jest do nabycia nowy numer &#8222;Gościa Niedzielnego&#8221;.