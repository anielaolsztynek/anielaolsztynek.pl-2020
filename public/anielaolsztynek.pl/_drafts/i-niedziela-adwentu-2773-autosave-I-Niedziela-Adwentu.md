---
id: 1123
title: I Niedziela Adwentu
date: 2014-02-16T23:24:51+00:00
author: admin
layout: revision
guid: http://anielaolsztynek.pl/2014/02/773-autosave/
permalink: /2014/02/773-autosave/
---
> **Łk 21, 25-28, 34-36**
> 
> **Znaki z nieba**
> 
> Bóg przemawia do nas w znakach. Słońce, chmury, księżyc, gwiazdy &#8211; to są znaki na niebie. Na ziemi są inne: pędzące na sygnale auto, alarm syreny, klakson samochodu, dzwonek do drzwi czy dźwięk telefonu. Do tych znaków jesteśmy przyzwyczajeni. Jezus mówi o innych znakach, które niosą ze sobą moc zniszczenia. Mówi o strachu i bezradności nie tylko osób czy ludzi, ale całych narodów. Ten strach i zagrożenie wskazujące na zniszczenie ziemi będą znakiem mocy niebios. To te niebiosa będą znakiem nadejścia Syna Człowieczego. Rada Chrystusa na ten czas jest prosta i jasna: &#8222;Wyprostujcie się i podnieście głowy&#8221;, tzn. &#8222;Czuwajcie i módlcie się w każdym czasie&#8221;.
> 
> <span style="color: #666699;">Panie Boże, który przemawiasz do nas w znakach nieba i ziemi, dziękujemy Ci za dar Syna, w którym przemówiłeś najpełniej do umysłów, dusz i serc swoich dzieci. Pozwól nam roztropnie odczytywać Twoje znaki, abyśmy w nich mogli dostrzec Twoją wolę.</span>

  * Dziś rozpoczął się Adwent, który jest czasem radosnego oczekiwania. Niech będzie to dla nas czas religijnej refleksji, modlitwy i przygotowania na przyjście Pana.
  * Dziś też zmiana tajemnic różańcowych po Mszy Świętej o godzinie 9.00.
  * Naszemu przygotowaniu do nadchodzących Świąt mają pomóc rekolekcje adwentowe &#8211; poprzez Słowo Boże, Sakrament Spowiedzi i Komunię Świętą. Rekolekcje w naszej parafii rozpoczną się tradycyjnie w II Niedzielę Adwentu, czyli za tydzień i przeprowadzi je ksiądz Zbigniew Czernik, proboszcz z Wigwałdu.
  * Serdecznie zachęcam do udziału w Mszach Świętych roratnich o Najświętszej Marii Pannie, które będą w tym tygodniu we wtorek o godzinie 8.00 i czwartek. Dzieci zapraszam z lampionami w czwartek, dzieci pierwszokomunijne obowiązkowo. Na te roraty w czwartek zapraszam też młodzież przed bierzmowaniem. Dzieci zachęcam do wykonania lampionów. Po Mszy Świętej roratniej w czwartek będzie konkurs tych lampionów. Przypominam też, że czwartek to 6 grudnia &#8211; Świętego Mikołaja.
  * W tym tygodniu wypada I Czwartek, I Piątek i I Sobota grudnia. W piątek przed południem odwiedziny chorych. Po południu Spowiedź Święta od godziny 16.30.
  * W następną, II Niedzielę Adwentu, tradycyjnie od kilku lat po Mszach Świętych będą zbierane dobrowolne ofiary na Fundusz Pomocy Kościołowi na Wschodzie.
  * Można już nabywać świece Caritas na stół wigilijny &#8211; cena 5 złotych.
  * Jutro Msza Święta pogrzebowa o godzinie 11.00. Nie będzie Mszy Świętej o godzinie 17.00, we wtorek o godzinie 8.00.
  * W tym tygodniu &#8211; w piątek w godzinach 18.00-19.00 &#8211; rozdawanie żywności.
  * Bóg zapłać za ofiary złożone w listopadzie na rzecz budowy kościoła i wszystkim osobom zaangażowanym w zbiórkę tych ofiar. Msza Święta w intencji ofiarodawców dziś o godzinie 17.00. W minionym miesiącu został na nowo położony (przełożony) polbruk od drogi do kaplicy, nawieziono ziemię pomiędzy chodnikami, wykonano przyłącze wody od plebanii do kaplicy, z myślą o wykonaniu w przyszłości toalety. Trzeba jeszcze wykonać kanalizację. Dziękuję wszystkim, którzy włączyli się w te prace i wspierali to dzieło. Koszt tej inwestycji to około 70000 złotych.
  * Jest do nabycia nowy numer &#8222;Gościa Niedzielnego&#8221;.