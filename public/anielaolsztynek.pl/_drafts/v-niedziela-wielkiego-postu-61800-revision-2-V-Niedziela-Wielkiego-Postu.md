---
id: 1802
title: V Niedziela Wielkiego Postu
date: 2016-03-16T20:15:31+00:00
author: admin
layout: revision
guid: http://anielaolsztynek.pl/2016/03/1800-revision-2/
permalink: /2016/03/1800-revision-2/
---
> **J 8, 1-11**
> 
> **Zapisani**
> 
> Zwykło się uważać, że Jezus pisał grzechy oskarżycieli. A może zajął się pisaniem, aby nie patrzeć w oczy owej kobiety i nie powiększać jej wstydu lub nie chciał patrzeć na faryzeuszy? Jest jeszcze jedno wyjaśnienie, nawiązujące do proroctwa Jeremiasza: &#8222;Wszyscy, którzy Cię opuszczają, będą zawstydzeni. Ci, którzy oddalają się od Ciebie, będą zapisani na ziemi, bo opuścili źródło żywej wody, Pana&#8221; (Jr 17, 13). Jezus pokazuje faryzeuszom, jak bardzo oddalili się od Boga, który jest źródłem żywej wody, a skupili się na literze Prawa. Kto nie wierzy w Niego, ten wysycha. Natomiast u tego, kto przyjdzie do Jezusa z wiarą i szczerą skruchą, to choćby przez swoje grzechy był wyschniętą pustynią, popłyną w nim strumienie wody żywej.

> <span style="color: #666699;">Chryste, dziękuję Ci, że Ty nikogo nie potępiasz, lecz skruszonemu odpuszczasz grzechy z taką łatwością, jak wiatr zdmuchuje litery na piasku. Przebacz mi, że jeszcze nie umiem wybaczać.</span>

  * W minionym tygodniu przeżyliśmy parafialne rekolekcje wielkopostne. Wyrażam wdzięczność Bogu za owoce tych rekolekcji, przygotowujących nas do Świąt Wielkanocnych.
  * Rekolekcje w parafii Najświętszego Serca Pana Jezusa rozpoczynają się dzisiaj i będą trwały do środy włącznie według stałego porządku.
  * Serdecznie zapraszam na ostatnią w tym roku Drogę Krzyżową, którą będziemy przeżywali idąc ulicami naszej parafii. W piątek zapraszam na Mszę Świętą o godzinie 17:00. Po Mszy Świętej, czyli o godzinie 17:30, przy kościele rozpocznie się Droga Krzyżowa, następnie będziemy szli ulicami: Akacjową, Lipową, Wilczą i zakończymy to nabożeństwo przy kościele. W razie bardzo niesprzyjającej aury czy też zimna, nabożeństwo odbędzie się w kościele. Tę Drogę Krzyżową będziemy przeżywali w intencji rodzin z naszej parafii.
  * W sobotę wypada liturgiczna uroczystość ku czci Św. Józefa &#8211; oblubieńca Najświętszej Marii Panny.
  * Kwiaty do Grobu Pańskiego wzorem lat ubiegłych będą zakupione. Ofiary na kwiaty można składać indywidualnie bądź przy wyjściu z kościoła dziś i za tydzień.
  * Już za tydzień Niedziela Palmowa &#8211; Niedziela Męki Pańskiej. Poświęcenie palm będzie podczas wszystkich Mszy Świętych.
  * Tradycyjnie zachęcam wszystkie dzieci do udziału w konkursie na największą i najpiękniejszą palmę wykonaną własnoręcznie. Z palmami przygotowanymi na konkurs zapraszam na Mszę Świętą o godzinie 11:00.
  * Także za tydzień &#8211; w Niedzielę Palmową &#8211; kino Grunwald w Olsztynku zaprasza na godzinę 18:00 na film pt. &#8222;Pasja&#8221; w reżyserii Mela Gibsona. Jest to bardzo dobre wprowadzenie w ducha Wielkiego Tygodnia i jego przeżywanie. Wstęp wolny!
  * Przypominam i informuję, że w tym roku po raz pierwszy **procesja rezurekcyjna odbędzie się bezpośrednio po liturgii w Wigilię Paschalną czyli w Wielką Sobotę. Liturgia rozpocznie się o godzinie 20:00. W związku z tym Mszy Świętej rezurekcyjnej w niedzielę o 6:00 nie będzie.**
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu do wieczności odeszły nasze dwie parafianki &#8211; ś. p. Teresa Kucińska, lat 86 i ś. p. Maria Bartoszek &#8211; lat 67.