---
id: 495
title: I Niedziela Wielkiego Postu
date: 2012-02-29T10:37:14+00:00
author: admin
layout: revision
guid: http://anielaolsztynek.pl/2012/02/493-revision-2/
permalink: /2012/02/493-revision-2/
---
> **Mk 1, 12-15**
> 
> **Pustka**
> 
> Ludzie narzekają na pustkę w swoim życiu. Okazuje się, że dążyli do jakiegoś celu, zrealizowali to dążenie, a potem stanęli w martwym punkcie i sami nie wiedza, co mają ze sobą zrobić. Taka sytuacja jest bardzo trudna do rozwiązania. Potrzebny jest wówczas jakiś impuls, zdarzenie, czyjaś podpowiedź, aby ruszyć z miejsca. Przebywanie Jezusa na pustyni przez 40 dni to czas próby. Daleko od ludzi, kuszony przez szatana&#8230;  Jedno, co było pocieszające, to obecność aniołów usługujących Chrystusowi. Po takich doświadczeniach Jezus idzie do Galilei i wzywa do nawrócenia, którego treścią ma być wiara w Ewangelię.
> 
> <span style="color: #666699;">Broń nas, Panie, od pokus, a gdy przyjdą, daj siłę, abyśmy zdołali je przezwyciężyć. Spraw, aby ci, którzy są szczególnie nękani przez szatana, byli w stanie pokonać jego ataki. Błogosław, Panie, wszystkim egzorcystom, którzy w imię Boga uwalniają opętanych od złego ducha.</span>

  * Pierwsza Niedziela Wielkiego Postu jest jak gdyby drugim początkiem tego okresu dla tych, którzy nie wzięli udziału w liturgii Środy Popielcowej. Cały kościół rozpoczął 40-dniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu przez intensywną modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. Droga Krzyżowa w każdy piątek Wielkiego Postu o godzinie 16.30. Zachęcam serdecznie do wspólnego udziału w tym nabożeństwie, obowiązkowo dzieci przed I-szą Komunią Świętą i młodzież przed bierzmowaniem. Gorzkie Żale w niedziele Wielkiego Postu o godzinie 8.45. Pamiętajmy też o osobistych umartwieniach a także o postanowieniach na Wielki Post (modlitwa, post, jałmużna). Jest wystawiona skarbonka, do której możemy składać jałmużnę wielkopostną z myślą o biednych. Dla dzieci są skarbonki z kartonu.
  * W tym tygodniu wypada I Czwartek, I Piątek i I Sobota marca. W piątek przed południem odwiedziny chorych, po południu spowiedź od godziny 16.20.
  * Zmiana tajemnic różańcowych w następną niedzielę po Mszy Świętej o godzinie 9.00.
  * Bóg zapłać za ofiary złożone w lutym na rzecz budowy kościoła oraz serdecznie dziękuję wszystkim osobom zaangażowanym w zbiórkę tych ofiar. Msze Święte w intencji ofiarodawców w soboty o godzinie 15.00.
  * W minionym miesiącu przybyły trzy kolejne i ostatnie Stacje Drogi Krzyżowej. Bóg zapłać fundatorom tych Stacji (Nauczycielom, Kółkom Różańcowym i rodzinie z naszej parafii).
  * Jest do nabycia nowy numer &#8222;Naszej Arki&#8221; poświęcony zwyczajom związanym z Wielkim Postem, z płytą DVD na ten sam temat. Jest też do nabycia nowy numer &#8222;Gościa Niedzielnego&#8221;.
  * W minionym tygodniu odeszła do wieczności nasza parafianka ś.p. Stanisława Wydra lat 76, członkini Żywego Różańca. Pogrzeb odbędzie się dziś o godzinie 13.30.

<span style="color: #666699;"><br /> </span>