---
id: 2420
title: XIV Niedziela zwykła
date: 2018-07-10T14:37:58+00:00
author: admin
layout: revision
guid: http://anielaolsztynek.pl/2018/07/2419-revision-v1/
permalink: /2018/07/2419-revision-v1/
---
> **Mk 6, 1-6**
> 
> **Zaufać Bogu**
> 
> Bliskim Jezusa wydawało się, że wiedzą o Nim wszystko. Był przecież synem Maryi, bratem Jakuba, Jego krewni mieszkali pośród nich. Bardziej wierzyli swojemu doświadczeniu i własnym przekonaniom niż mądrości Jego słowa i Bożej mocy, która objawiała się przez cuda. Podobnie postępujemy, kiedy kwestionujemy Boże działanie w naszym życiu, opierając się wyłącznie na tym, co wydaje nam się prawdziwe. Jeśli ktoś rezygnuje z walki a grzesznym uzależnieniem, bo dotychczasowe zmagania nie przyniosły spodziewanego efektu, to znaczy, że uległ pokusie niewiary w moc łaski Bożej. Czy jest bowiem coś, czego Bóg nie mógłby dokonać w swoim nieskończonym miłosierdziu? Chrześcijańska wiara polega na tym, że człowiek bardziej ufa Bogu niż sobie i swoim doświadczeniom.
> 
> <span style="color: #666699;">Panie Boże, umocnij moją wiarę. Pragnę budować moje życie na skale Twojej prawdy i Twojego słowa. Uwolnij mnie od niedowiarstwa.</span>
> 
> &nbsp;

  * <span style="text-decoration: underline;">W czwartek o godzinie 17:00</span> będzie odprawiona **Msza Święta w intencji** **pomordowanych na Wołyniu**. Jest to Msza Święta zamówiona przez Koło Kombatantów w Olsztynku.
  * Natomiast w najbliższy <span style="text-decoration: underline;">piątek &#8211; 13 lipca &#8211;</span> w ramach obchodów **Powiatowego Dnia** **Policjanta** będzie odprawiona w naszym kościele <span style="text-decoration: underline;">o godzinie 13:00</span> Msza Święta pod przewodnictwem Biskupa Pomocniczego Ks. Janusza Ostrowskiego. W tym dniu nie będzie Mszy Świętej o godzinie 17:00.