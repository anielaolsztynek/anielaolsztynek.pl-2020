---
id: 504
title: III Niedziela Wielkiego Postu
date: 2012-03-17T14:26:58+00:00
author: admin
layout: revision
guid: http://anielaolsztynek.pl/2012/03/502-revision-2/
permalink: /2012/03/502-revision-2/
---
> **J 2, 13-25**
> 
> **Targowisko**
> 
> <span style="color: #000000;">Atmosfera świątyni karmi nas ciszą i pokojem. Inaczej jest na targowisku. Przede wszystkim mozaika dźwięków. Ludzie nie tylko mówią, ale wręcz krzyczą. Słychać gdakanie, pianie kogutów, szczekanie psów i mnóstwo innych odgłosów. Połączenie tych dwóch miejsc w jedno nie jest ani mądre, ani możliwe. Znaleźli się jednak tacy, którzy pewne usługi chcieli wprowadzić do krużganków świątyni jerozolimskiej. Od czego zaczęli? Może od monet, potem były gołębie, baranki i wreszcie odważyli się wprowadzić woły. Cicho, spokojnie i doszli do tego, co było w ich planach. Raptem pojawił się ktoś, kto to wszystko burzy i nazywa rzeczy po imieniu. Tym kimś był Jezus.</span>

> <span style="color: #666699;">Panie Jezu, spraw, aby w naszych sercach nie było targowiska, gdzie zaczniemy przeliczać, odliczać i handlować, zamiast dziękować za to, co otrzymaliśmy w darze od Boga. Broń, Panie, wszystkich zajmujących się handlem przed pokusami szybkich i nieuczciwych zysków.</span>
> 
>   * <span style="font-style: normal;">Bóg zapłać za ofiary złożone w dniu dzisiejszym na tacę na potrzeby WSD Hosianum w Olsztynie. Dziękuję obecnemu tu alumnowi.</span>
>   * <span style="font-style: normal;">Rekolekcje wielkopostne w naszej parafii rozpoczną się w IV Niedzielę Wielkiego Postu, a więc 18 marca i będą trwały do środy włącznie. Rekolekcje wygłosi ksiądz Karol Jasiński z Olsztyna &#8211; nauczyciel akademicki, na Wydziale Teologii UWM wykłada filozofię. </span>
>   * <span style="font-style: normal;">W czasie rekolekcji będzie miała miejsce wizytacja kanoniczna w dniu 19 marca, którą przeprowadzi ks. Arcybiskup Wojciech Ziemba. Na godzinę 10.00 zapraszam Kółka Różańcowe, o godzinie 17.30 Msza Święta będzie połączona z bierzmowaniem i poświęceniem Drogi Krzyżowej. Zapraszam wszystkie grupy i osoby zaangażowane przy parafii i wszystkich fundatorów Drogi Krzyżowej.</span>
>   * <span style="font-style: normal;">Jutro wypada 90-ta rocznica śmierci naszej patronki, Błogosławionej Anieli Salawy, która żyła 41 lat, zmarła 12 marca 1922 roku w Krakowie.</span>
>   * <span style="font-style: normal;">Zachęcam nieustannie i zapraszam do udziału w nabożeństwie Drogi Krzyżowej w piątek o godzinie 16.30, w intencji młodzieży, zwłaszcza tej przed bierzmowaniem i wszystkich młodych ludzi, którzy przeżywają różne problemy (tutaj i za granicą).</span>
>   * <span style="font-style: normal;">Próba dla młodzieży przed bierzmowaniem w czwartek o godzinie 18.00. Egzamin kurialny dla nich w piątek o godzinie 16.00 w salce na plebanii. Po egzaminie Droga Krzyżowa i Spowiedź dla nich, dla świadków i chętnych z rodziny. W niedzielę rekolekcyjną też będzie okazja do spowiedzi.</span>
>   * <span style="font-style: normal;">Jest do nabycia nowy numer &#8222;Gościa Niedzielnego&#8221;.</span>
>   * <span style="font-style: normal;">Dyżur w punkcie Caritas w najbliższy piątek w godzinach 18.00-19.00. W tym czasie jest możliwość przynoszenia i nabywania odzieży używanej i innych rzeczy. Żywność będzie dopiero pod koniec marca.</span>
>   * <span style="font-style: normal;">Dziś po Mszy Świętej można nabywać książki i modlitewniki ku czci Błogosławionej Anieli Salawy.</span>

<span style="color: #666699;"><br /> </span>