---
id: 835
title: V Niedziela zwykła
date: 2013-02-10T23:44:59+00:00
author: admin
layout: revision
guid: http://anielaolsztynek.pl/2013/02/834-revision/
permalink: /2013/02/834-revision/
---
> **Łk 5, 1-11**
> 
> **Lęk przed powołaniem**
> 
> W obliczu radykalizmu Ewangelii wielokrotnie można usłyszeć opinię o woli bycia &#8222;zwyczajnym&#8221; chrześcijaninem. Piotr podobnie, nie czuje się predysponowany do czegoś wielkiego, on wręcz boi się nauczyciela, który ma tak wielką moc nad rzeczywistością. Lecz z drugiej strony lęk Piotra jest także znakiem rzeczywistego powołania. Każdy z proroków w momencie swego powołania słyszy to samo: &#8222;Nie bój się!&#8221;. Blisko sto trzydzieści razy w całej Biblii Bóg mówi do człowieka: &#8222;Nie bój się!&#8221;. Powołując każdego z nas, Bóg pragnie obudzić w nas zaufanie, że On wie, czego nam potrzeba i jak nas prowadzić najlepszą z możliwych dróg.
> 
> <span style="color: #666699;">Wobec moich obaw i lęków nie zostawiaj mnie samego, ale daj mi poczucie Twojej obecności, wskaż drogę, którą przygotowałeś dla mnie i ześlij zaufanie w Twoje prowadzenie.</span>

  * Jutro &#8211; 11 lutego &#8211; w liturgiczne wspomnienie Najświętszej Marii Panny z Lourdes wypada Światowy Dzień Chorego ustanowiony przez Błogosławionego Jana Pawła II, papieża. W tym dniu będzie udzielony Sakrament Chorych w czasie Mszy Świętej o godzinie 17.00. Do Sakramentu tego mogą przystąpić wszystkie osoby starsze i te, które noszą znamię poważnej i trwałej choroby oraz są w stanie łaski uświęcającej.
  * We wtorek wydawanie żywności w godzinach 18.00-19.00, natomiast w piątek dyżur w punkcie Caritas też w godzinach 18.00-19.00.
  * W tym tygodniu Środą Popielcową rozpoczyna się okres Wielkiego Postu &#8211; okres 40 dni przygotowania do największych świąt chrześcijańskich &#8211; Świąt Paschalnych. W tym duchu przyjmujemy popiół na nasze głowy &#8211; na znak pokuty. Msze Święte w tym dniu o godzinie 10.00 i 17.00. Przypominam, że w Środę Popielcową obowiązuje post ścisły.
  * Zachęcam do udziału w nabożeństwach wielkopostnych. Droga Krzyżowa będzie odprawiana w naszym kościele w każdy piątek Wielkiego Postu o godzinie 16.30, wspólna dla wszystkich. Serdecznie zachęcam i zapraszam dzieci, młodzież i wszystkich parafian do udziału w tym nabożeństwie. Szczególnie zachęcam rodziców i dzieci pierwszokomunijne oraz kandydatów do bierzmowania do udziału w tym nabożeństwie. Gorzkie Żale w niedzielę o godzinie 8.40.
  * Jutro chcę jeszcze odwiedzić i zapoznać się z sytuacją rodzin, które wprowadziły się do nowego budynku socjalnego przy ulicy Wilczej. Jutro od godziny 10.00 odwiedzę tych, którzy będą obecni, ciąg dalszy we wtorek od godziny 15.00.