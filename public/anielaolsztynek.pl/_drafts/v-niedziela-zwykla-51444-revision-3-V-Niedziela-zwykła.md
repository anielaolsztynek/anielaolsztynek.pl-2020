---
id: 1449
title: V Niedziela zwykła
date: 2015-02-02T23:39:33+00:00
author: admin
layout: revision
guid: http://anielaolsztynek.pl/2015/02/1444-revision-3/
permalink: /2015/02/1444-revision-3/
---
> **Mk 1, 29-39**
> 
> **Większa gorliwość**
> 
> Gdy teściowa Symeona została uzdrowiona, zaczęła usługiwać Jezusowi i apostołom. Nie pozostała bierna, ale natychmiast powróciła do codziennych życiowych obowiązków. Każdy, kto spotkał Jezusa na swojej drodze , kto doświadczył Jego zbawiającej łaski, zaczyna rozumieć, że odpowiedzią na Jego miłość będzie zawsze większa gorliwość w wypełnianiu przykazania miłości Boga i bliźniego. Po owocach poznaje się, czy dane dzieło jest Boże. Owocem prawdziwego spotkania z Jezusem jest zawsze wdzięczność, wyrażona w postawie służby. Mąż gorliwiej stara się kochać żonę, a żona &#8211; męża. Dzieci z większym szacunkiem patrzą na rodziców, a rodzice stają się lepsi dla swoich dzieci. Nasze życie nabiera nowej jakości.
> 
> <span style="color: #666699;">Panie, Ty uzdrowiłeś teściową Szymona, aby z większą gorliwością mogła służyć swoim najbliższym. Umocnij mnie, abym z większym oddaniem potrafił służyć ludziom, do których mnie posyłasz.</span>

  * W środę &#8211; 11 lutego, w liturgiczne wspomnienie Najświętszej Marii Panny z Lourdes, wypada Światowy Dzień Chorego ustanowiony przez Św. Jana Pawła II &#8211; papieża. W tym dniu będzie udzielany Sakrament Chorych w czasie Mszy Świętej o godzinie 17:00. Do Sakramentu Chorych mogą przystąpić wszystkie osoby starsze i te, które noszą znamię poważnej i trwałej choroby i są w stanie łaski uświęcającej. W tym dniu odwiedzę też chorych, których zazwyczaj odwiedzam w I piątki miesiąca.
  * Wszystkim dzieciom, młodzieży i nauczycielom rozpoczynającym II semestr życzę Bożego błogosławieństwa i wytrwałości w nauce i pracy.