---
id: 722
title: XXVII Niedziela zwykła
date: 2011-11-10T22:07:01+00:00
author: admin
layout: revision
guid: http://anielaolsztynek.pl/2011/11/392-revision-3/
permalink: /2011/11/392-revision-3/
---
  * Przeżywamy w całym Kościele 67 Tydzień Miłosierdzia pod hasłem &#8222;Komunia z Bogiem źródłem miłosierdzia&#8221;. Według nauczania Benedykta XVI, człowiek spełnia się w miłości bliźniego, ale ten, &#8222;kto chce dawać miłość, sam musi ją otrzymywać w darze&#8221;. Zgodnie z zapowiedzią dziś po Mszy Świętej będą zbierane dobrowolne ofiary na potrzeby Caritas Archidiecezji Warmińskiej.
  * Natomiast w następną niedzielę w Dniu Papieskim po Mszach Świętych będą zbierane dobrowolne ofiary na fundusz stypendialny dla uzdolnionej młodzieży z małych ośrodków i rodzin najuboższych.
  * Zachęcam do wspólnej modlitwy różańcowej przez cały miesiąc październik, codziennie o godzinie 16.30. Dzieci (w tym dzieci pierwszokomunijne obowiązkowo) zapraszam na nabożeństwo w środę, młodzież (młodzież przed bierzmowaniem obowiązkowo) zapraszam w piątek.
  * W tym tygodniu obchodzimy I Czwartek miesiąca. W tym dniu wspominamy Wielki Czwartek &#8211; ustanowienie Eucharystii i Kapłaństwa, modlimy się o nowe powołania duchowne.
  * Najbliższy piątek to I Piątek miesiąca &#8211; dzień poświęcony Najświętszemu Sercu Pana Jezusa. W piątek przed południem odwiedziny chorych. Spowiedź pierwszopiątkowa od godziny 16.00. Serdecznie do niej zachęcam, zwłaszcza młodzież przed bierzmowaniem oraz wszystkich, którzy obchodzą I Piątki miesiąca. Po różańcu i Mszy Świętej spotkanie dla młodzieży przed bierzmowaniem.
  * W najbliższy piątek wypada też liturgiczne wspomnienie Matki Bożej Różańcowej. Jest to święto patronalne Kółek Różańcowych. W związku z tym serdecznie zapraszam w tym dniu na wspólny różaniec i Mszę Świętą w intencji wszystkich członków Żywego Różańca.
  * Jest do nabycia nowy numer &#8222;Naszej Arki&#8221; (Święty Ojciec Pio) i &#8222;Gość Niedzielny&#8221;.