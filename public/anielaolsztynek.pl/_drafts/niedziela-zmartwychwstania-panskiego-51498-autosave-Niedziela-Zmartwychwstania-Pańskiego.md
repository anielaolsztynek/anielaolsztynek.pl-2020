---
id: 1500
title: Niedziela Zmartwychwstania Pańskiego
date: 2015-04-08T16:59:49+00:00
author: admin
layout: revision
guid: http://anielaolsztynek.pl/2015/04/1498-autosave/
permalink: /2015/04/1498-autosave/
---
> **J 20, 1-9**
> 
> **Z optymizmem i ufnością**
> 
> <span style="color: #000000;">Nie ma potrzeby zatrzymywania się przy pustym grobie. Maria Magdalena, Piotr oraz pozostali uczniowie, co prawda, zaglądają do grobu, ale natychmiast z niego wychodzą. W naszym życiu jest wiele &#8222;pustych grobów&#8221;. To sytuacje z przeszłości:grzechy i zranienia, które Jezus może uzdrowić w noc Zmartwychwstania. Nie bądź więc niewolnikiem grzechów z przeszłości. Jeśli Jezus cię uzdrowił i odpuścił ci winy, to jednocześnie zaprasza cię do tego, abyś stał się świadkiem Jego miłości. Świadek nie tylko zmienia swoje życie, ale jednocześnie patrzy w przyszłość z optymizmem i zaufaniem Bogu. A jeśli wciąż nosisz w sobie ciężar przeszłości, to powierz go Zmartwychwstałemu: tu i teraz.</span>
> 
> <span style="color: #666699;">Jezu, który zmartwychwstałeś i pokonałeś w nas to, co słabe i grzeszne, uczyń nas świadkami miłości, która przemienia świat.</span>

  * Uczestnicząc w dzisiejszej uroczystości, w tej Mszy Świętej Rezurekcyjnej, wyrażamy naszą wiarę i wdzięczność Bogu za dar i łaskę Odkupienia, które dokonało się poprzez Ofiarę Jezusa Chrystusa i przez Jego Zmartwychwstanie. Dziękujemy dziś Bogu za to, że pozwolił nam przeżyć w sposób godny, uroczysty i radosny pamiątkę Paschy Chrystusa, która jest zapowiedzią naszej paschy, naszego zmartwychwstania. Po Bogu wyrażam też wdzięczność Wam wszystkim tu zgromadzonym: Księdzu Michałowi za wspólne przeżywanie Triduum Paschalnego i wszelką pomoc w tych dniach; służbie liturgicznej, lektorom i ministrantom na czele z Pawłem, czuwającym nad przygotowaniem do liturgii paschalnej; scholi dziewcząt z organistką Wiolettą na czele, za zaangażowanie w przygotowanie śpiewów w te dni; Kółkom Różańcowym, Strażakom i wszystkim zaangażowanym w przygotowanie i przebieg procesji rezurekcyjnej; wszystkim uczestnikom dzisiejszej uroczystości, zwłaszcza dzieciom.
  * W drugim dniu Świąt Msze Święte będą odprawione o godzinie 9:00 i 11:00, nie będzie Mszy Świętej o godzinie 17:00.
  * We wtorek Msza Święta o godzinie 8:00.
  * Spotkanie z rodzicami dzieci przystępujących w tym roku do I Komunii Świętej będzie w przyszłą niedzielę &#8211; 12 kwietnia &#8211; po Mszy Świętej o godzinie 11.00.

  * <span style="text-decoration: underline;"><span style="color: #ff0000;">We środę 08.04.2015 o godzinie 17:45</span></span> odprawiona będzie Msza Święta za chłopców, którzy 6 kwietnia mieli wypadek samochodowy w okolicy wsi Mańki.