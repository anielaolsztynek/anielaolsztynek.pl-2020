---
id: 2573
title: I Niedziela Wielkiego Postu
date: 2019-03-09T16:02:55+00:00
author: admin
layout: revision
guid: http://anielaolsztynek.pl/2019/03/2570-revision-v1/
permalink: /2019/03/2570-revision-v1/
---
> <span style="color: #000000;"><b>Łk 4, 1-13</b></span>
> 
> **Kuszenie Jezusa i nas**
> 
> Na pustyni diabeł kwestionował, że Jezus jest Synem Bożym, odwodził Go od misji powierzonej Mu przez Ojca. Pokusa to czas decyzji i wyboru, komu chcę oddać swoje serce, komu oddać pokłon. To także znak, że jestem na drodze zbawienia, bo bez walki nie można wejść do królestwa Bożego. Pokusa jeszcze nie jest grzechem, jednak dialog z pokusą jest już wystawianiem Boga na próbę. Wezwanie Ducha Świętego, Obrońcy, jest wejściem w moc pozwalającą odeprzeć kłamstwo i ułudę diabła. Jest ponowieniem zaufania Bogu i umocnieniem przekonania, że mój Bóg jest zwycięzcą.
> 
> <span style="color: #666699;">Pozwól mi, Panie, doświadczyć czasu pustyni, gdzie przemawiasz do mego serca. Nie dozwól mi jednak ulec pokusie, bym mógł współpracować z Tobą i wejść do Twojego królestwa.</span>
> 
> &nbsp;

  * **Pierwsza Niedziela Wielkiego Postu** jest jak gdyby drugim początkiem tego okresu dla tych zwłaszcza, którzy nie wzięli udziału w liturgii Środy Popielcowej. Cały kościół rozpoczął czterdziestodniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu przez modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. **Droga Krzyżowa** w każdy piątek Wielkiego Postu o godzinie <span style="text-decoration: underline;">16:30</span>.  Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. **Gorzkie Żale** w niedziele Wielkiego Postu o godzinie <span style="text-decoration: underline;">8:45</span>.
  * Pamiętajmy też o osobistych postanowieniach czy umartwieniach na Wielki Post. Jest wystawiona skarbona, do której możemy składać jałmużnę wielkopostną z myślą o biednych.
  * W następną, II Niedzielę Wielkiego Postu,  po Mszach Świętych będą zbierane ofiary na misje.
  * We czwartek Msza Święta o godzinie <span style="text-decoration: underline;">8:00</span>.
  * **Próba chóru** parafialnego dziś o godzinie <span style="text-decoration: underline;">18:00</span>. Zapraszamy wszystkie chętne osoby.
  * W najbliższą środę grupa licząca 47 osób udaje się z 8-dniową **pielgrzymką do** **Ziemi Świętej**. Rozpocznie się ona wspólną Mszą Świętą w naszym kościele o godzinie <span style="text-decoration: underline;">2:30,</span> potem wyjazd na lotnisko do Warszawy, powrót w następną środę.