---
id: 1209
title: Niedziela Palmowa Męki Pańskiej
date: 2014-04-13T22:26:48+00:00
author: admin
layout: revision
guid: http://anielaolsztynek.pl/2014/04/1207-autosave/
permalink: /2014/04/1207-autosave/
---
> **Mt 26, 14-27,66**
> 
> **U progu tajemnicy**
> 
> Niedziela Palmowa rozpoczyna najważniejszy tydzień dla każdego ucznia Chrystusa. Czyż można uczynić coś więcej, dać coś więcej?! Wobec tak wielkiego objawienia miłości Boga wszelkie słowa są zbędne.
> 
> <span style="color: #666699;">Jezu, z sercem przepełnionym wdzięcznością, wzruszeniem, uwielbieniem i skruchą podążam krok w krok za Tobą, po Twojej drodze krzyża, drodze Twojej miłości do mnie.</span>

  * Dzisiejsze obchody Światowego Dnia Młodzieży w naszej Archidiecezji odbędą się w bazylice Św. Jakuba w Olsztynie o godzinie 15.00. Udamy się tam z małą grupą młodzieży z naszej parafii i odbierzemy lampion kanonizacyjnej &#8222;Iskry Miłosierdzia&#8221;, którą każdy będzie mógł wziąć do swego domu w dniu kanonizacji Błogosławionego Jana Pawła II.
  * Dziś Misterium Męki Pańskiej. Dzisiejszą Niedzielą Palmową rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze śmierci do życia.
  * Msza Święta w Wielki Czwartek jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami – chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie w tym dniu zapraszam wszystkich ministrantów, ich rodziców, najbliższych.
  * W Wielki Piątek uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego. W Wielki piątek obowiązuje post ścisły.
  * W Wielką Sobotę przez cały dzień adorujemy Jezusa Eucharystycznego w Grobie od godziny 9.30 do około 21.00. W ciągu dnia święcenie pokarmów na stół wielkanocny będzie się odbywało o godz. 10.00, 11.00, 12.00, 13.00. Święcenie pokarmów w wioskach według następującego porządku: Wilkowo 1 – 9.45; Tolejny – 9.55; Wilkowo 2 – 10.05; Sudwa Kolonia – 10.20; Karczma Świętojańska – 10.30; Świętajny – 10.40; Sudwa – 10.50; DPS – 11.00.
  * W sobotę wieczorem będziemy uczestniczyli w Liturgii Wigilii Paschalnej, która jest Mszą Niedzieli Zmartwychwstania. Na tę Liturgię przynosimy ze sobą świece chrzcielne – gromnice, paschaliki, lampiony. Po Liturgii krótkie czuwanie modlitewne i wspólny różaniec (zmiana tajemnic różańcowych).
  * Liturgia Wielkiego Czwartku, Piątku i Soboty będzie o godzinie 18.00.
  * Zachęcam do chrześcijańskiego przeżycia dni Wielkiego Tygodnia, a w szczególności Triduum Paschalnego. Zachęcam też do indywidualnej adoracji Pana Jezusa w Najświętszym Sakramencie w te dni.
  * W Niedzielę Zmartwychwstania Pańskiego tradycyjnie o godzinie 6.00 będzie Msza Święta Rezurekcyjna, poprzedzona procesją. Procesja będzie szła wokół kościoła i plebanii. Serdecznie zapraszam ministrantów, Panie z Kółek Różańcowych, strażaków do udziału w procesji oraz dzieci chętne do niesienia poduszek z emblematami religijnymi. Chorągwie, różaniec i poduszki będą w przedsionku kaplicy.
  * Msze Święte w pierwszym dniu Świąt: 6.00, 9.00, 11.00, 17.00. W drugim dniu Świąt Msze Św. o godzinie 9.00 i 11.00, nie będzie Mszy Świętej o godzinie 17.00.
  * Spotkanie z rodzicami dzieci przystępujących do Pierwszej Komunii Świętej odbędzie się w czwartek po Świętach &#8211; 24 kwietnia, po Mszy Świętej o godzinie 17.00.
  * W Niedzielę Miłosierdzia Bożego &#8211; w dniu kanonizacji Bł. Jana Pawła II &#8211; Msze Święte będą o godzinie 9.00, 15.00 i 17.00. Przed Mszą Świętą o godzinie 15.00, a więc o 14.45, odmówimy Koronkę do Miłosierdzia Bożego.
  * W minionym tygodniu odeszła do wieczności nasza parafianka z Łęcin ś.p. Monika Foks, lat 77.
  * Są jeszcze do nabycia paschaliki wielkanocne Caritas &#8211; po 8 i 3 złote.
  * Po dzisiejszych Mszach Świętych przy wyjściu będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * W Wielkim Tygodniu będzie jeszcze okazja do Spowiedzi Świętej &#8211; codziennie po Mszy Świętej, także w dniach Triduum Paschalnego.
  * Konkurs na największą i najpiękniejszą palmę wykonaną własnoręcznie dziś po Mszy Świętej o godzinie 11.00.
  * Jest do nabycia nowy numer &#8222;Gościa Niedzielnego&#8221;.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym Panem i towarzyszyli Mu w Jego męce i chwale.