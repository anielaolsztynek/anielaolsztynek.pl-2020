---
id: 597
title: X Niedziela Zwykła
date: 2012-06-15T13:41:17+00:00
author: admin
layout: revision
guid: http://anielaolsztynek.pl/2012/06/594-autosave/
permalink: /2012/06/594-autosave/
---
> **Mk 3, 20-35**
> 
> **Nonsens**
> 
> Często słyszymy krytyczne wypowiedzi. Owocem pewnych ocen są stwierdzenia typu: &#8222;To jest absurd!&#8221;; &#8222;To nie ma sensu!&#8221;. Takie orzeczenie mówi o pewnej niejasności, zawiłości albo złożoności spraw. Zarzut uczonych w Piśmie postawiony Jezusowi też miał w sobie znamiona bezsensu. Oni, którzy twierdzili, że &#8222;opętał Go Belzebub i że wyrzuca demony mocą ich przywódcy&#8221;, byli twórcami oskarżenia. Gdy Chrystus odparł ten zarzut, znaleźli kolejne podejrzenie: &#8222;Opętał Go duch nieczysty&#8221;. I tak trwali uparcie w swoich przekonaniach, nie wierząc Jezusowi, że jest Synem Boga.
> 
> <span style="color: #666699;">Panie Jezu Chryste, spraw, aby ludzie nie oskarżali swoich bliźnich bez powodu i nie rozsiewali złośliwych opinii pełnych gniewu i podejrzeń. Błogosław, Ojcze, wszystkim, którzy żyją duchem miłości. Duchu Święty, pocieszaj wątpiących i zagubionych.</span>

  * Dziękuję Ojcu Lazarowi &#8211; kombonianinowi z Togo. Po Mszy Świętej będą zbierane ofiary na misje.
  * Dziękuję raz jeszcze tym wszystkim, którzy zaangażowali się w przygotowanie i przebieg procesji w Uroczystość Bożego Ciała oraz za wykonanie czterech ołtarzy i przyozdobienie kwiatami ołtarza w Skansenie. Życzę, by owoce tej wspólnie przeżytej Uroczystości i procesji Eucharystycznej przyczyniły się do wzrostu pobożności naszej parafialnej wspólnoty.
  * XII Piesza Pielgrzymka do Ostrej Bramy w Wilnie wyrusza 6 lipca z parafii Świętego Jerzego w Kętrzynie i potrwa do 16 lipca. XXIX Piesza Pielgrzymka na Jasną Górę rozpocznie się 28/30 lipca (w zależności od miejsca wymarszu) i potrwa do 12 sierpnia. Więcej informacji w gablocie.
  * Jutro Msza Święta połączona z nabożeństwem czerwcowym o godzinie 14.00. Jest to Msza Święta z okazji 24 rocznicy święceń kapłańskich (11.06) mojego roku. Na tę Mszę Świętą przyjadą moi koledzy kursowi wraz z księdzem Rektorem z naszych lat &#8211; z księdzem Kazimierzem Torlą. Takie zjazdy są organizowane każdego roku, w tym roku kolej wypadła na mnie. Pozostało nas na roku 25. Serdecznie zapraszam na tę Mszę Świętą, tego dnia nie będzie Mszy Świętej o godzinie 17.00.
  * W najbliższy piątek wypada Uroczystość Najświętszego Serca Pana Jezusa. Jest to dzień odpustu w sąsiedniej, macierzystej parafii.
  * Jest do nabycia nowy numer &#8222;Gościa Niedzielnego&#8221;.
  * W minionym tygodniu odszedł do wieczności nasz parafianin ś.p. Stanisław Wnuk &#8211; lat 72, sponsor naszego kościoła.