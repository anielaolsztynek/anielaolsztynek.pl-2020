---
id: 11
title: O patronce
date: 2010-12-04T17:43:25+00:00
author: admin
layout: revision
guid: http://aniela.jblew.pl/?p=11
permalink: /2010/12/8-revision-3/
---
<table width="555" align="left">
  <tr>
    <td>
      <div class="naglowek">
        Była córką Bartłomieja i Ewy z Bochenków.
      </div>
      
      <p class="tresc">
        Ojciec pochodził z Sieprawia, dużej wsi w połowie drogi między Krakowem a Myślenicami, o pow. 2 mile kwadratowe.<br /> Z pierwszą żoną Magdaleną z Wielgusów miał 2 synów, a drugą, Zofię z Bochenków poznał w Sułkowicach gdzie odbywał praktykę kowalską.<br /> Ojciec drugiej żony prowadził w Sułkowicach (wieś znana z chałupnictwa kowalskiego, dzisiaj miasto) piekarnię.
      </p>
      
      <p class="tresc">
        Po zawarciu związku małżeńskiego Bartłomiej wrócił do rodzinnego Sieprawia, gdzie zaczął gospodarować na 6 morgach niezbyt urodzajnej ziemi, a pomagał sobie, jak wielu Sieprawian, rzemiosłem.<br /> W wybudowanej przez siebie kuźni wyrabiał narzędzia rolnicze.<br /> Z drugą żoną miał dziesięcioro dzieci (3 synów i 7 córek).<br /> Najmłodsza urodziła się 9 IX 1881 r. Ochrzcił ją ówczesny proboszcz ks. Wojciech Kopiński imieniem Aniela.<br /> Dziecko trzymali do chrztu: Paweł Ficek i Wiktoria Salawa. Mimo posiadania gospodarstwa i zarobków z kowalstwa wielodzietna<br /> rodzina żyła bardzo skromnie.<br /> W lata nieurodzaju na &#8222;przednówku&#8221; brakowało im podstawowych artykułów żywnościowych.
      </p>
      
      <p class="tresc">
        Salawowie wyróżniali się pobożnością.<br /> Wcześnie rano śpiewano pieśni religijne: &#8222;Kiedy ranne&#8230;&#8221;, godzinki, czytano książki nabożne, np.: Żywoty Świętych Ks. Piotra<br /> Skargi i inne.<br /> Wszystkie dzieci odmawiały głośno razem rano i wieczorem Modlitwę Pańską.<br /> Obowiązkowo chodzono w niedzielę i święta na Msze św. do kościoła, a popołudniu na nieszpory.
      </p>
      
      <p class="tresc">
        W drugiej połowie XIX w. na wsi galicyjskiej szerzyła się bieda.<br /> Bardzo dużo dzieci umierało w niemowlęctwie.<br /> Grasowały różnego rodzaju epidemie i choroby zakaźne (gruźlica, tyfus, czerwonka, a nawet co kilka lat pojawiała się<br /> sporadycznie cholera).<br /> Rozpowszechniał się zwyczaj, że biedniejsi oddawali dzieci na tzw. &#8222;służbę&#8221; do bogatszych.<br /> Młodzi chłopcy szli za pastuchów do krów, a starsi za parobków do koni. Dziewczęta wysyłano do miast, gdzie pracowały<br /> jako pomoce domowe.
      </p>
      
      <p class="tresc">
        Mała Anielcia po skończeniu 6 roku życia chodziła do jednoklasowej szkółki (uczył jeden nauczyciel) przez okres dwóch lat,<br /> gdzie nauczyła się czytać i pisać.<br /> Równocześnie pomagała rodzicom w prowadzeniu gospodarstwa.<br /> W 16 roku życia postanowiono wydać ją za mąż. Ale ona temu stanowczo się sprzeciwiła.<br /> Ze względu na stan zdrowia (przepuklina i skłonność do przeziębień), odradzały jej małżeństwo starsze siostry &#8211; już mężatki.<br /> Siostry Eleonora i Teresa, które same pracowały jako służące, ściągnęły ją do Krakowa i wyszukały jej pracę w Podgórzu,<br /> najpierw przy ul. Dekerta, a później Kalwaryjskiej.
      </p>
      
      <p class="tresc">
        Aniela wywędrowała do miasta późną jesienią 1897 r. po zakończeniu prac polowych i odtąd przez okres 20 lat pracowała<br /> w zawodzie służącej.<br /> W czasie pracy w Podgórzu zawarła znajomość z oo. Redemptorystami, którzy osiedlili się przy ul. Zamojskiego 56 budując klasztor<br /> i kościół.<br /> Starała się jak najczęściej bywać na Mszy św. Przynosiła do kościoła kwiaty kupowane za własne pieniądze<br /> i obrusy pięknie przez siebie haftowane.<br /> W 18 roku życia złożyła ślub czystości. Z Podgórza przeniosła się do Śródmieścia.<br /> W ciągu swego życia kilkakrotnie zmieniała miejsce pracy.<br /> Ale najdłużej przez okres 11 lat pracowała w kulturalnym domu Marii i Edmunda Fischerów przy ul. Senackiej 6.
      </p>
      
      <p class="tresc">
        Dr Fischer prowadził kancelarię adwokacką, a żona Maria z ziemiańskiej rodziny Bossowskich mieszkającej obok Ryglic<br /> uważała Anielę za członka rodziny.<br /> Pracowała tam jako pokojówka do sprzątania obszernego 6 pokojowego mieszkania.<br /> Niestety po śmierci swej pani, która zmarła w 28 roku życia, Aniela zmuszona była dom Fischerów opuścić.<br /> W czasie pracy na Senackiej chodziła na Msze św. Do Franciszkanów, którzy odegrali ważną rolę w kształtowaniu jaj osobowości.<br /> Zdarzały się takie okresy w życiu Anieli, że zamierzała wstąpić do jednego z klasztorów.<br /> Wchodziły w grę klauzurowe: Norbertanki, Klaryski, Dominikanki, Urszulanki, Szarytki i Karmelitanki.<br /> Odmówiono jej przyjęcia z braku posagu i słabego zdrowia do ciężkich prac fizycznych.<br /> Po ukazaniu się encykliki Leona XIII Rerum Novarum (1891 r.) problematyką sług domowych, których w Krakowie stale przybywało,<br /> zajmował się o. Kazimierz Riedl SJ, zaś o. Jan Badeni SJ swoimi publikacjami mobilizował opinię społeczną.<br /> W uzgodnieniu z Konsystorzem oo. Jezuici od św. Barbary przejęli duszpasterstwo nad warstwą pomocy domowych.
      </p>
      
      <p class="tresc">
        O. Włodzimierz Ledóchowski założył w 1899 r. Stowarzyszenie Sług Katolickich.<br /> Zapisało się do niego 1300 członkiń.<br /> W następnych latach Stowarzyszenie dorobiło się Własnego domu przy ul. Mikołajskiej 30.<br /> Zorganizowano tam schronisko dla bezdomnych dziewcząt, kuchnię, szpitalik, pralnię, prasowalnię, szkółkę i bibliotekę.<br /> Zapisała się do niego Aniela 27 kwietnia 1900 r. Przynależność do &#8222;Zytek&#8221; zastąpiła jej dom rodzinny.<br /> Od 1903 r. przystępowała codziennie do Komunii św. Dnia 15 maja 1912 r. rozpoczęła nowicjat Trzeciego Zakonu Św. Franciszka,<br /> a 6 sierpnia 1913 r. złożyła przysięgę tercjarską.<br /> Po wybuchu I wojny, począwszy od grudnia 1914 r. kiedy władze zarządziły ewakuację Krakowa i państwo, u których pracowała wyjechali,<br /> miała więcej czasu i wówczas zaczęła prowadzić działalność samarytańską wśród rannych żołnierzy w lazaretach.<br /> Pomagała również przez dostarczanie żywności kupowanej za własne pieniądze oraz zbieranej po domach dla jeńców wojennych<br /> różnych narodowości. Pod koniec I wojny zaczęła opadać z sił.<br /> Do dawnych dolegliwości dołączyły się nowe; wrzody żołądka, choroba płuc, gardła i krtani, a przede wszystkim &#8222;rozsiane<br /> stwardnienie rdzenia&#8221;, wobec którego lekarze byli bezsilni.
      </p>
      
      <p class="tresc">
        Ostatnie 4 lata życia mieszkała w suterenie o pow. 4&#215;3 m, przypominającej celkę, przy ul. Radziwiłowskiej 20.<br /> Utrzymywała się z oszczędności i pomocy od Zytek.<br /> Zmarła w szpitaliku przy ul. Mikołajskiej dnia 12 marca 1922 r. Okazały pogrzeb odbył się 15 marca na cmentarzu Rakowickim.<br /> Prowadzili go Franciszkanie, asystowali Jezuici i Redemptoryści. Powiewały 3 sztandary: tercjarski, Św. Zyty, Sodalicji mariańskiej.<br /> Aniela Salawa zmarła w opinii świętości.<br /> Wkrótce zaczęto doznawać za jej przyczyną cudownych uzdrowień, które oo. Franciszkanie skrupulatnie rejestrowali.<br /> Dnia 13 maja 1949 r. odbyła się ekshumacja, a jej śmiertelne szczątki umieszczono w mensie ołtarza Kaplicy Męki Pańskiej<br /> oo. Franciszkanów.<br /> Równocześnie zaczęły się ukazywać różne publikacje książkowe (kilkadziesiąt), artykuły w prasie.<br /> Z biegiem lat powstało archiwum, którym kieruje o. Joschim Roman Bar przy klasztorze Franciszkanów.<br /> On też wydał Dziennik A. Salawy (Warszawa, Akademia Teologii Katolickiej, 1989).
      </p>
      
      <p class="tresc">
        Gorącym zwolennikiem beatyfikacji Anieli Salawy był od samego początku obecny Papież.<br /> Już w 1975 r. kardynał K. Wojtyła następująco motywował starania o beatyfikację:<br /> &#8222;Aniela Salawa posłuży za przykład silnej wiary, doskonałej zgodności z wolą Bożą, zwłaszcza w wypełnianiu obowiązków stanu,<br /> zupełnej uległości wobec Kościoła i jego zwierzchników oraz ustawicznej pracy, połączonej z wyjątkową pobożnością&#8221;.
      </p>
      
      <p class="tresc">
        13 sierpnia 1991r. na krakowskim Rynku Głównym Ojciec Święty Jan Paweł II wyniósł na ołtarze ubogą służącą<br /> &#8211; Sieprawiankę Anielę Salawę.
      </p>
    </td>
  </tr>
</table>