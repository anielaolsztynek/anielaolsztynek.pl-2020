---
id: 2147
title: IV Niedziela Wielkanocna
date: 2017-05-09T18:55:46+00:00
author: admin
layout: revision
guid: http://anielaolsztynek.pl/2017/05/2146-revision-v1/
permalink: /2017/05/2146-revision-v1/
---
> **J 10, 1-10**
> 
> **Głos Boga**
> 
> Bóg zna nas wszystkich po imieniu. Dla Niego nie jesteśmy tłumem, każdy z nas jest odrębną osobą. Choć po ludzku wydaje się nam to niemożliwe, to każdy jest Jego ukochanym dzieckiem. Nasza miłość poddana jest ograniczeniom, dlatego nie jesteśmy w stanie tak kochać, ale Jego miłość im nie podlega, dlatego każdy z nas może mieć w Nim specjalne miejsce. On woła nas po imieniu, a naszym zadaniem jest rozpoznawać Jego głos. Owce znają głos swojego pasterza. My też powinniśmy go znać, ale wygląda to bardzo różnie w naszym życiu. On przemawia do nas na wiele sposobów. Naszym zadaniem jest je odczytać. Jeden z nich przybrał jednak bardzo konkretny kształt i każdy z nas może Go w nim usłyszeć. Im częściej będziemy żywić się Pismem Świętym, Jego słowem, tym lepiej poznamy Tego, który w nim do nas przemawia.
> 
> <span style="color: #666699;">Boże, Ty przemawiasz do nas za pośrednictwem Pisma Świętego. Umocnij nasze pragnienie poznawania Ciebie, naucz nas odnajdywać Cię na jego kartach.</span>
> 
> &nbsp;

  * Zmiana tajemnic różańcowych dziś po Mszy Świętej o godzinie 9:00.
  * Dzisiejszą niedzielą rozpoczyna się Tydzień Modlitw o Powołania.
  * W związku z uroczystością **I Komunii Świętej** w naszej parafii w następną niedzielę  – **14 maja o godzinie 11:00** – zwracam się z prośbą do wszystkich, którzy nie są gośćmi dzieci pierwszokomunijnych, aby przyszli na Msze Święte w tym dniu na godzinę 9:00 lub 17:00.
  * **Spowiedź** dla dzieci pierwszokomunijnych, ich rodziców i rodzin będzie w sobotę, **13 maja o godzinie 10:00**. Zapraszam też w tym dniu do spowiedzi dzieci, które przed rokiem przystąpiły do I Komunii Świętej. Chcemy spotkać się z nimi i modlić się wspólnie w I rocznicę tej uroczystości w dniu 16 maja  – we wtorek, razem z dziećmi, które w tym roku przystępują do I Komunii Świętej.
  * W sobotę Msza Święta połączona ze ślubem będzie o godzinie 15:00.
  * Próby dla dzieci przed I Komunią Świętą w tym tygodniu odbędą się w poniedziałek, wtorek, środę i czwartek o godzinie 17:45.
  * We wtorek &#8211; 9 maja &#8211; o godzinie 17:00 spotkanie z rodzicami, którzy zadeklarowali chęć udziału swoich dzieci w koloniach letnich.
  * Jutro wypada liturgiczna Uroczystość ku czci Św. Stanisława &#8211; Biskupa i Męczennika, głównego Patrona Polski.
  * W sobotę próba chóru o godzinie 17:00.
  * W kościele znaleziono obrączkę. Jest do odebrania w zakrystii.