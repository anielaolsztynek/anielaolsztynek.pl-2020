---
id: 2398
title: IX Niedziela zwykła
date: 2018-06-03T20:44:33+00:00
author: admin
layout: revision
guid: http://anielaolsztynek.pl/2018/06/2397-revision-v1/
permalink: /2018/06/2397-revision-v1/
---
> **Mk 2, 23-3,6**
> 
> **Niedziela**
> 
> Niedziela jest dniem, w którym Bóg chce świętować razem z nami. To w tym dniu Jezus zmartwychwstał i dzięki temu wszyscy możemy się cieszyć łaską nowego życia. Świętowanie niedzieli nie musi jednak oznaczać nicnierobienia. Dlatego nie wahajmy się w tym dniu okazywać życzliwości i pomocy. Jezus, zanim uzdrowił w synagodze człowieka z bezwładną ręką, zdenerwował się niewrażliwością serc faryzeuszów. Sensem świętowania szabatu, a my dziś powiemy: niedzieli, jest miłość. Miłosierdzie, które czynimy, zawsze podoba się Bogu.
> 
> <span style="color: #666699;">Panie Jezu, spraw, by moje serce było wrażliwe na potrzeby drugiego człowieka, a mój wzrok nigdy nie odwracał się od tego, kto naprawdę potrzebuje pomocy.</span>
> 
> &nbsp;

  * Dziękuję raz jeszcze tym wszystkim, którzy zaangażowali się w przygotowanie i przebieg procesji w uroczystość Bożego Ciała oraz za wykonanie czterech ołtarzy i przygotowanie ołtarza w Skansenie.
  * **Zmiana tajemnic różańcowych** dziś po Mszy Świętej <span style="text-decoration: underline;">o godzinie 9:00</span>.
  * Dziś po raz jedenasty obchodzimy **Święto Dziękczynienia**, w tym roku pod hasłem: „Dziękujemy za niepodległość”. Po Mszach Świętych będą zbierane dobrowolne ofiary na Centrum Opatrzności Bożej w Warszawie.
  * W piątek obchodzimy **uroczystość Najświętszego Serca Pana Jezusa**. Jest to dzień odpustu w sąsiedniej parafii.
  * Przez cały miesiąc czerwiec będziemy odmawiali **Litanię do Najświętszego Serca** **Pana Jezusa** po codziennej Mszy Świętej.
  * W minionym tygodniu odszedł do wieczności nasz parafianin ś.p. Zbigniew Bawolski, lat 74. Wieczny odpoczynek racz zmarłemu dać Panie.