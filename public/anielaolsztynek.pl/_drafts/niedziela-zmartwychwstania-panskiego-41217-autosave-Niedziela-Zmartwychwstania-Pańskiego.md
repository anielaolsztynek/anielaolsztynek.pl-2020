---
id: 1220
title: Niedziela Zmartwychwstania Pańskiego
date: 2014-04-24T11:24:43+00:00
author: admin
layout: revision
guid: http://anielaolsztynek.pl/2014/04/1217-autosave/
permalink: /2014/04/1217-autosave/
---
> **J 20, 1-9**
> 
> **Oczy wiary**
> 
> Być nowym człowiekiem, człowiekiem zmartwychwstania, znaczy umieć oczami wiary dostrzec Zmartwychwstałego tam, gdzie inni widzą tylko brak, nie pojmując głębszego sensu wydarzeń. Możemy podobnie jak Maria Magdalena zauważać jedynie niektóre fakty i wydarzenia zewnętrzne. Możemy razem z Piotrem widzieć więcej i głębiej, jednak bez zrozumienia, co tak naprawdę się wydarzyło. Możemy też tak jak Jan zobaczyć wszystko, co jest widoczne dla oczu, a jednocześnie spojrzeć oczami serca, oczami wiary i uwierzyć Jezusowi!
> 
> <span style="color: #666699;">Jezu, proszę Cię o oczy pełne wiary, abym tam, gdzie inni nie widzą nic lub tylko przypadek, potrafił odczytywać Twój zamysł miłości, Twoją obecność, Twoje boskie działanie.</span>

<span style="color: #000000;">Uczestnicząc w dzisiejszej uroczystości, w tej Mszy Świętej Rezurekcyjnej, wyrażamy naszą wiarę i wdzięczność Bogu za dar i łaskę Odkupienia, które dokonało się poprzez Ofiarę Jezusa Chrystusa i przez Jego Zmartwychwstanie. Dziękujemy dziś Bogu za to, że pozwolił nam przeżyć w sposób godny , uroczysty i radosny pamiątkę Paschy Chrystusa, która jest zapowiedzią naszej paschy, naszego zmartwychwstania. Po Bogu wyrażam też wdzięczność Wam wszystkim tu zgromadzonym: Księdzu Michałowi za wspólne przeżywanie Triduum Paschalnego i wszelką pomoc w tych dniach; służbie liturgicznej, lektorom i ministrantom na czele z Pawłem, czuwającym nad przygotowaniem do liturgii paschalnej; scholi dziewcząt z organistką Wiolettą na czele, za zaangażowanie w przygotowanie śpiewów w te dni; Kółkom Różańcowym, Strażakom i wszystkim zaangażowanym w przygotowanie i przebieg procesji rezurekcyjnej; wszystkim uczestnikom dzisiejszej uroczystości, zwłaszcza dzieciom.</span>

  * Spotkanie z rodzicami dzieci pierwszokomunijnych w najbliższy czwartek o godzinie 18.00.
  * W najbliższy piątek w godzinach od 18.00 do 19.00 dyżur w punkcie Caritas &#8211; będą między innymi poruszane sprawy dotyczące kolonii letnich.
  * W następną Niedzielę Miłosierdzia Bożego &#8211; w dniu kanonizacji Błogosławionego Jana Pawła II &#8211; Msze Święte będą o godzinie 9.00, 15.00 i 17.00. Nie będzie Mszy Świętej o godzinie 11.00, tak, aby każdy mógł obejrzeć transmisję z tej uroczystości w mediach. Przed Mszą Świętą o godzinie 15.00 , a więc o godzinie 14.45, zaśpiewamy Koronkę do Miłosierdzia Bożego, a w czasie Mszy Świętej dziękczynne Te Deum.
  * Przed tygodniem w bazylice Świętego Jakuba w Olsztynie odebraliśmy lampion kanonizacyjnej &#8222;Iskry Miłosierdzia&#8221;. W dniu kanonizacji każdy będzie mógł tę &#8222;Iskrę Miłosierdzia&#8221; wziąć do swego domu (trzeba tylko przynieść ze sobą jakiś lampion lub świecę).
  * Jest do nabycia nowy numer &#8222;Gościa Niedzielnego&#8221;, a w nim między innymi artykuł o ministrantach z naszej parafii.