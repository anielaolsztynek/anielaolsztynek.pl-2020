---
id: 514
title: IV Niedziela Wielkiego Postu
date: 2012-03-23T20:33:02+00:00
author: admin
layout: revision
guid: http://anielaolsztynek.pl/2012/03/510-revision-3/
permalink: /2012/03/510-revision-3/
---
> **Ef 2, 4-10; J 3, 14-21**
> 
> **Potępienie**
> 
> Są takie słowa, których unikamy. Czynimy to nie z tego powodu, że brzmią nieładnie, ale nie znamy ich znaczenia lub nie do końca wierzymy w to, co mówią inni, gdy ich używają. Do takich słów należy &#8222;potępienie&#8221;. W informacjach radiowych czy telewizyjnych bywa ono używane w formie: &#8222;Papież potępił&#8230;&#8221; lub &#8222;Biskupi potępili&#8230;&#8221;. Kościół naucza z miłością, ale często też wyraża swój niepokój czy sprzeciw. Istnieją takie zaszłości historyczne, które sprawiają, że niektóre słowa są ściśle nacechowane i dlatego konieczne jest subtelne rozróżnienie. Pamiętajmy: &#8222;Bóg nie posłał swojego Syna na świat, aby go potępił&#8230;&#8221;
> 
> <span style="color: #666699;">Panie Jezu, który znasz tajemnicę Słowa, spraw, aby ludzie troszczyli się o kulturę języka i o adekwatność i prawdę w wypowiedzi. Niech to, co mówią, podlega rozsądnej ocenie rozumu. Niech słowa nie będą lekceważone i wypowiadane obojętnie i nieodpowiedzialnie.</span>
> 
>   * <span style="font-style: normal;">Rekolekcje wielkopostne w naszej parafii, które dziś rozpoczęliśmy, będą trwały do środy włącznie, według następującego porządku: poniedziałek, wtorek i środa godzina 10.00 i 17.30, dla dzieci we wtorek o godzinie 16.00.</span>
>   * <span style="font-style: normal;">Jutro, w uroczystość Świętego Józefa, będzie miała miejsce wizytacja kanoniczna w naszej parafii, którą przeprowadzi Ksiądz Arcybiskup Wojciech Ziemba. Na Mszę Świętą o godzinie 10.00 zapraszam szczególnie Kółka Różańcowe, do których Ksiądz Arcybiskup zechce skierować kilka słów. O godzinie 11.15 Ksiądz Arcybiskup odwiedzi Skansen, o godzinie 14.00 odbędzie się spotkanie w DPS i poświęcenie nowej kaplicy. O godzinie 17.30 uroczyste wprowadzenie Księdza Arcybiskupa &#8211; ingres, przywitanie przez dzieci, młodzież i dorosłych, następnie zostanie przedstawione sprawozdanie proboszcza za miniony okres od ostatniej wizytacji, odmówimy też modlitwę za zmarłych. Następnie odbędzie się Msza Święta sprawowana przez Księdza Arcybiskupa połączona z bierzmowaniem i poświęceniem nowej Drogi Krzyżowej. Jest taki zwyczaj, że bezpośrednio po poświęceniu jest odprawiane nabożeństwo Drogi Krzyżowej. Na tę Mszę Świętą zapraszam wszystkie grupy i osoby zaangażowane w życie parafii: szafarza Komunii Świętej, organistkę z chórem, ministrantów, lektorów, w tym lektorki i lektorów dorosłych, radę parafialną, Parafialny Zespół Caritas, Stowarzyszenie Przyjaciół Wyższego Seminarium Duchownego &#8222;Hosianum’, Panią prowadzącą Poradnię Przedmałżeńską i Rodzinną, strażaków z parafii, a także fundatorów Drogi Krzyżowej, w intencji których będzie odprawiana Msza Święta. Chciałbym też dodać, że w miniony piątek Ksiądz Arcybiskup był już obecny na terenie naszej parafii, nawiedzając Nadleśnictwa Olsztynek i Jagiełek.</span>
>   * <span style="font-style: normal;">W piątek oczywiście zapraszam na Drogę Krzyżową o godzinie 16.30, w intencji ludzi uzależnionych, nie tylko od alkoholu.</span>
>   *  <span style="font-style: normal;">W najbliższą sobotę &#8211; 24 marca &#8211; o godzinie 12.00 we współkatedrze Świętego Jakuba w Olsztynie odbędzie się podwójna uroczystość: XX-lecie reformy administracyjnej Kościoła oraz zakończenie I Synodu Archidiecezji Warmińskiej. Mszy Świętej dziękczynnej będzie przewodniczył Prymas Polski Arcybiskup Józef Kowalczyk, który jednocześnie będzie dziękował Bogu za 50 lat służby kapłańskiej.</span>
>   * <span style="font-style: normal;">Po Mszy Świętej w zakrystii można będzie nabywać świece Caritas &#8211; paschaliki na stół wielkanocny. Cena 8 i 5 złotych.</span>
>   * <span style="font-style: normal;">Jest do nabycia nowy numer &#8222;Gościa Niedzielnego&#8221;.</span>

<span style="color: #666699;"><br /> </span>

<span style="color: #666699;"><br /> </span>