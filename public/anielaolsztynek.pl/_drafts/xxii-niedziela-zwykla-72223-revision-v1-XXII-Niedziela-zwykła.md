---
id: 2234
title: XXII Niedziela zwykła
date: 2017-09-19T19:58:18+00:00
author: admin
layout: revision
guid: http://anielaolsztynek.pl/2017/09/2223-revision-v1/
permalink: /2017/09/2223-revision-v1/
---
> **Mt 16, 21-27**
> 
> **Grzech pierworodny **
> 
> Myślenie po ludzku, zamiast po Bożemu, jest pierwszym skutkiem grzechu pierworodnego. Tak naprawdę grzech pierworodny polega na tym, że człowiek ma poodwracane pragnienia, że pragnie tego, co złe, zamiast tego, co dobre, że jest nastawiony &#8222;na&#8221;, oczekuje, spodziewa się, marzy o tym, co wcale nie przyniesie mu szczęścia. To jest skutek grzechu pierworodnego i św. Piotr udowadnia nam to dzisiaj, mówiąc do Jezusa: Nie chciałbym, żebyś realizował plany swojego Ojca, wolałbym, żebyś zrealizował moje ludzkie plany. Dlatego usłyszał od Jezusa, że jest przeszkodą. Wszyscy mamy prawo błądzić, mówić Bogu: &#8222;Pomyliłem się. Moje marzenia, pragnienia są złe&#8221;. Nie wolno nam jednak stawiać naszych planów ponad plany Boga.
> 
> <span style="color: #666699;">Panie, pozwól mi tracić swoje życie, abym nieustannie zyskiwał je dla Ciebie. Daj mi tak słuchać Twego słowa, abym usłyszał nie tylko to, co trudne i wymagające, ale bym umiał odkrywać również obietnicę zwycięstwa, którą zawarłeś w swoich słowach.</span>
> 
> &nbsp;

  * Dziś I niedziela miesiąca &#8211; niedziela adoracji Najświętszego Sakramentu.
  * Zmiana tajemnic różańcowych dziś po Mszy Świętej o godzinie 9:00.
  * Dziś o godzinie 11:00 na Placu Św. Piotra Mszę Świętą odprawi Ksiądz Kardynał Stanisław Dziwisz &#8211; świadek świętości życia Św. Jana Pawła II.
  * Liturgiczna Uroczystość Narodzenia Najświętszej Marii Panny – Matki Bożej Gietrzwałdzkiej – wypada w piątek, 8 września.
  * Główne uroczystości 140 rocznicy Objawień Najświętszej Marii Panny Gietrzwałdzkiej oraz 51 Dożynki Archidiecezjalne w następną niedzielę – 10 września o godzinie 11:00.
  * W tym dniu tradycyjnie idzie pielgrzymka piesza z Olsztynka do Gietrzwałdu. Wyjście spod kościoła p.w. Najświętszego Serca Pana Jezusa o godzinie 4:00.
  * Natomiast odpust parafialny ku czci naszej patronki Błogosławionej Anieli Salawy w najbliższą sobotę – 9 września o godzinie 10:00. Pod koniec Mszy Świętej zaśpiewamy dziękczynne Te Deum i odmówimy Litanię ku czci Błogosławionej Anieli. W tym dniu nie będzie Mszy Świętej o godzinie 17:00.
  * Za dwa tygodnie – 17 września – Mszą Świętą o godzinie 12:00 rozpoczną się już po raz siódmy Dożynki Wojewódzkie w Skansenie. W związku  z tym tego dnia nie będzie Mszy Świętej o godzinie 11:00 w naszym kościele.
  * Dziś będą rozdawane dzieciom książeczki do wklejania obrazków.
  * Jest do nabycia nowy numer &#8222;Gościa Niedzielnego&#8221;.