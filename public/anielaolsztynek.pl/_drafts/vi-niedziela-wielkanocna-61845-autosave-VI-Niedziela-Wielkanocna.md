---
id: 1847
title: VI Niedziela Wielkanocna
date: 2016-05-09T11:25:02+00:00
author: admin
layout: revision
guid: http://anielaolsztynek.pl/2016/05/1845-autosave/
permalink: /2016/05/1845-autosave/
---
> **J 14, 23-29**
> 
> **Pożegnanie**
> 
> Jezus żegna się z uczniam i przygotowuje ich do swojego odejścia. Mówi już nie tyle o śmierci, co o powrocie do Ojca. Ale uczniowie nie pozostaną sami. Zapowiada podwójną formę swej obecności. Po pierwsze, ten, kto będzie zachowywał naukę Jezusa, stanie się mieszkaniem Ojca i Syna. Juz nie namiot albo świątynia, lecz serce wierzącego ma stać się swoistym tabernakulum. Po drugie, odejście Jezusa jest warunkiem posłania a także poznania Ducha Świętego. Posłanie Wspomożyciela sprawi, że człowiek wierzący stanie się tym umiłowanym mieszkaniem Trójcy. Będzie on też uczestnikiem prawdziwego i pełnego pokoju oraz radości.
> 
> <span style="color: #666699;">Jezu, Twoje słowo jest kluczem, dzięki któremu otwieram drzwi mojego serca i mogę uczynić z niego tabernakulum dla Ciebie i Ojca, i Ducha. Przyjdź z darem pokoju i zamieszkaj we mnie. </span>

  * Zmiana tajemnic różańcowych dziś po Mszy Św. o godzinie 9:00.
  * Rozpoczął się maj &#8211; miesiąc poświęcony czci Matki Bożej. Zachęcam do udziału w nabożeństwie majowym codziennie po Mszy Świętej o godzinie 17:00, w niedziele o godzinie 8:45.
  * Jutro &#8211; 2 maja &#8211; Dzień Flagi Narodowej . Zachęcam do wywieszenia naszej narodowej flagi &#8211; to wyraz patriotyzmu, szacunku dla Ojczyzny i postawy obywatelskiej.
  * Liturgiczna Uroczystość Królowej Polski wypada w najbliższy wtorek &#8211; 3 maja. Msze Święte w tym dniu o godzinie 10:00 i 17:00.
  * W tym tygodniu wypada I czwartek, I piątek i I sobota maja. W piatek przed południem odwiedziny chorych.
  * W związku z uroczystością I Komunii Św. w naszej parafii w następną niedzielę  &#8211; 8 maja o godzinie 11:00 – zwracam się z prośbą do wszystkich, którzy nie są gośćmi dzieci pierwszokomunijnych, aby przyszli na Msze Święte w tym dniu na godzinę 9:00 lub 17:00.
  * Spowiedź dla dzieci pierwszokomunijnych, ich rodziców i rodzin będzie w sobotę, 7 maja o godzinie 10:00. Zapraszam też w tym dniu do spowiedzi dzieci, które przed rokiem przystąpiły do I Komunii Świętej. Chcemy spotkać się z nimi i modlić się wspólnie w I rocznicę tej uroczystości w dniu 12 maja  &#8211; w czwartek razem z dziećmi, które w tym roku przystępują do I Komunii Świętej.
  * Próby dla dzieci przed pierwszą Komunią Św. będą się odbywały w tym tygodniu we czwartek i piątek  mniej więcej o godzinie 17:45.
  * Bóg zapłać za ofiary złożone w kwietniu na rzecz inwestycji parafialnych. Dziękuję też wszystkim osobom zaangażowanym w zbiórkę tych ofiar. Mszę Św. w intencji ofiarodawców odprawiłem wczoraj o godzinie 15:00. Aktualnie spłacamy jeszcze wykonanie przęseł ogrodzeniowych.
  * W następna niedzielę po Mszy Świętej wieczornej odbędzie się spotkanie z osobami, które biorą  udział w pielgrzymce do Torunia i Lichenia z księdzem Janem Paszulewiczem.
  * Jest do nabycia nowy numer &#8222;Gościa Niedzielnego&#8221;.
  * Dziś do odczytania jest **Apel Komitetu Inicjatywy Ustawodawczej &#8222;Stop aborcji&#8221;**. Po Mszy Świętej przy wyjściu z kościoła będą zbierane podpisy popierające wprowadzenie tej ustawy (potrzebny numer pesel), można również wziąć projekt ustawy &#8211; są one wyłożone na półce z prasą a także w miejscu zbierania podpisów. Więcej informacji na stronie www.wybierajzycie.pl.

<span style="line-height: 24px;">&#8222;<strong>Naród, który zabija własne dzieci, jest narodem bez przyszłości&#8230;</strong>&#8222;</span> (Św. Jan Paweł II). Właśnie teraz my, chrześcijanie, mamy ogromną szansę przyczynić się do tego, by w Polsce życie człowieka było objęte pełną ochroną od poczęcia do naturalnej śmierci. Jeśli ją wykorzystamy, to przestroga świętego papieża nie będzie odnosić się do naszego Narodu, a Polska zyska łaski, dzięki którym zbudujemy przyszłość na trwałym fundamencie wiary i moralności chrześcijańskiej. To piękna perspektywa! Szczególnie teraz &#8211; w 2016 roku, gdy przeżywamy dwa piękne jubileusze: **1050-lecia Chrztu Polski** oraz **60. rocznicę Jasnogórskich Ślubów Narodu**, działanie na rzecz pełnej ochrony życia człowieka jest naszym chrześcijańskim  obowiązkiem. Właśnie te dwie rocznice stały się impulsem do założenia w dniu 8 marca **Komitetu Inicjatyw Ustawodawczych &#8222;Stop Aborcji&#8221;**. Nadszedł czas, żeby wypełnić przyrzeczenie zawarte w Ślubach Jasnogórskich: &#8222;_Święta Boża Rodzicielko i Matko Dobrej Rady. Przyrzekamy Ci z oczyma utkwionymi w żłóbek Betlejemski, że odtąd wszyscy staniemy na straży budzącego się życia&#8230;&#8221;._

 __Co musimy zrobić? **Zebrać** **minimum 100 ooo podpisów pod obyw****atelskim projektem ustawy o prawie do narodzin dla każdego dziecka.** Wtedy projekt będzie rozpatrywany przez Sejm RP.

W Roku Jubileuszowym pokażmy, że zasługujemy na miano katolickiego Narodu. A katolicy na całym świecie patrzą na Polskę z nadzieją, cytując słowa Pana Jezusa Miłosiernego, skierowane do Św. Siostry Faustyny: &#8222;P_olskę szczególnie umiłowałem, a jeżeli posłuszna będzie woli Mojej, wywyższę ją w potędze i świętości&#8221;_ (Dz 1732). __

Wierzymy, że skierujemy Polskę ku pełnej realizacji konstytucyjnej zasady prawnej ochrony życia każdego człowieka, stosownie do skierowanych do Polaków słów Świętego Jana Pawła II – _Przykazanie NIE ZABIJAJ zawiera w sobie nie tylko zakaz. Ono wzywa nas do określonych postaw i zachowań pozytywnych_.

Ufamy, że ziści się niezrealizowana dotąd obietnica, zawarta w Deklaracji Praw Dziecka ONZ i Konwencji o prawach dziecka – _Dziecko, ze względu na swoją niedojrzałość fizyczną oraz umysłową, wymaga szczególnej opieki i troski, w tym właściwej ochrony prawnej, zarówno przed, jak i po urodzeniu_.

Wierzymy, że w 1050-lecie Chrztu Polski oraz w 60-lecie Ślubów Jasnogórskich Polska uwolni się od polityki dyskryminacji dzieci w prenatalnym okresie ich rozwoju.

Wierzymy, za Świętym Janem Pawłem II, że można powstrzymać aborcję, o której encyklika Evangelium Vitae mówi, że _wśród_ _wszystkich przestępstw przeciw życiu, jakie człowiek może popełnić, przerwanie ciąży ma cechy, które czynią z niego występek szczególnie poważny i godny potępienia_.

Chcemy, by duma z ustanowienia nowych standardów ochrony życia i zdrowia dzieci, nowych standardów praw człowieka, była udziałem każdej Polki i każdego Polaka. Dlatego zapraszamy wszystkich do udziału w inicjatywie.

Tej wiosny wybierzemy życie i ocalimy tysiące istnień.