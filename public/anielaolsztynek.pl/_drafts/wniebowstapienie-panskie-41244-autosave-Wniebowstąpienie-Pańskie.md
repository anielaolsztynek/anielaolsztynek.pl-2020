---
id: 1246
title: Wniebowstąpienie Pańskie
date: 2014-06-04T18:08:42+00:00
author: admin
layout: revision
guid: http://anielaolsztynek.pl/2014/06/1244-autosave/
permalink: /2014/06/1244-autosave/
---
> **Mt 28, 16-20**
> 
> **Idźcie i nauczajcie**
> 
> Jezus żegnał się ze swoimi w Galilei, tam gdzie żyli, gdzie spotkali Go po raz pierwszy, gdzie ich powołał. Galilea to symbol codzienności. Jezus pragnie, abyśmy odkrywali i rozpoznawali Jego obecność, działanie, błogosławieństwo w naszych sprawach dnia codziennego. I my często jak apostołowie &#8211; oddajemy Mu pokłon, adorujemy Go, a jednocześnie wątpimy, nie dowierzamy. I właśnie takim dwoistym: wierzącym i wątpiącym, odważnym i zalęknionym, gotowym i ociągającym się Jezus powierza głoszenie Ewangelii! Idźcie, a wasze życie niech będzie nauką, czyli świadectwem!
> 
> <span style="color: #666699;">Jak mam iść, Jezu? Pójdę z pewnością, że Ty jesteś Panem, że masz władzę i działasz. Ty masz władzę miłości i służby, władzę pokory i ufności. Dziękuję Ci, że jesteś ze mną przez wszystkie dni.</span>

  * Zmiana tajemnic różańcowych bezpośrednio po Mszy Świętej o godzinie 9.00.
  * Zgodnie z zapowiedzią po Mszy Świętej Ksiądz Misjonarz &#8211; Krzysztof ze Stowarzyszenia Misji Afryki będzie rozprowadzał z tyłu kościoła pamiątki i materiały misyjne oraz będzie zbierał dobrowolne ofiary na misje.
  * Dziś już po raz siódmy obchodzimy w naszej Ojczyźnie Święto Dziękczynienia, w tym roku pod hasłem &#8222;Dziękujemy za kanonizację Świętego Jana Pawła II&#8221;.
  * W następną niedzielę wypada Uroczystość Zesłania Ducha Świętego &#8211; Zielone Świątki. Msza Święta o godzinie 11.00 w tym dniu będzie odprawiona w intencji leśników i z ich udziałem z okazji 90-lecia Lasów Państwowych.
  * Przed Uroczystością Zesłania Ducha Świętego codziennie odmawiamy Nowennę połączoną z nabożeństwem czerwcowym.
  * Egzamin kurialny dla młodzieży przed bierzmowaniem we wtorek o godzinie 16.00.
  * Natomiast Spowiedź Święta dla tej młodzieży, dla świadków i wszystkich chętnych w środę o godzinie 16.30.
  * Bierzmowanie w naszej parafii w najbliższy czwartek &#8211; 5 czerwca o godzinie 16.00. Udzieli go Ksiądz Rektor Wyższego Seminarium Duchownego &#8222;Hosianum&#8221; w Olsztynie Paweł Rabczyński.
  * W tym dniu Msza Święta połączona z nabożeństwem czerwcowym będzie odprawiona o godzinie 8.00.
  * W tym tygodniu wypada I Piątek czerwca. Przed południem odwiedziny chorych i starszych z Sakramentem Komunii Świętej. Spowiedź pierwszopiątkowa od godziny 16.30.
  * W najbliższą sobotę w Archikatedrze Świętego Jakuba w Olsztynie o godzinie 12.00 będzie odprawiona Msza Święta pod przewodnictwem Biskupa Jacka Jezierskiego, Biskupa Elbląskiego. Będzie to okazja do dziękczynnego pożegnania Biskupa Jacka Jezierskiego, wieloletniego Biskupa Pomocniczego Archidiecezji Warmińskiej, a obecnie mianowanego przez Ojca Świętego nowym Biskupem Elbląskim.
  * Bóg zapłać za ofiary złożone w maju na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w środę o godzinie 8.00.
  * W następną niedzielę po Mszach Świętych będą zbierane ofiary na rzecz poszkodowanych w powodziach na Bałkanach. Jest to zbiórka zorganizowana z inicjatywy Ojca Świętego Franciszka, zatwierdzona przez Przewodniczącego Komisji Episkopatu Polski i Metropolitę Warmińskiego.
  * Jest do nabycia nowy numer &#8222;Gościa Niedzielnego&#8221;.
  * Wszystkim dzieciom z okazji dzisiejszego Święta życzę pięknego dzieciństwa , wiele radości i uśmiechów, zdrowia, wytrwałości w nauce i Bożego błogosławieństwa.