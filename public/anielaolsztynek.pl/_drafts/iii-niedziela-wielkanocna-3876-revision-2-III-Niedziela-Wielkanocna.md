---
id: 878
title: III Niedziela Wielkanocna
date: 2013-04-14T22:49:40+00:00
author: admin
layout: revision
guid: http://anielaolsztynek.pl/2013/04/876-revision-2/
permalink: /2013/04/876-revision-2/
---
> **J 21, 1-19**
> 
> **Powrót do miłości**
> 
> W trudnych momentach życia pojawia się pragnienie powrotu do czasów i miejsc, w których czuliśmy się szczęśliwi. Stąd nostalgia za domem rodzinnym, wspominanie starych, dobrych czasów&#8230; Uczniowie w obliczu śmierci Jezusa w podobny sposób wracają do tego, co robili wcześniej, co dawało im satysfakcję. Jeszcze nie rozumieją, jaka czeka ich przyszłość i co mają robić. I to wówczas Jezus pokazuje im fiasko powrotu do starych, dobrych czasów. Oni zostali wezwani, aby iść za Jezusem. Dlatego powrót do poprzedniego życia, życie wspomnieniami, jest niemożliwy. Piotr, a wraz z nim wszyscy pozostali uczniowie otrzymują nowy fundament pod swoją egzystencję &#8211; relację miłości do Zbawiciela. Miłości, która nie gorszy się zdradą ani słabością, która nie liczy na ludzkie siły i deklaracje, miłości, na której Piotr będzie budował nie tylko swoją przyszłość, ale także przyszłość całego Kościoła.
> 
> <span style="color: #666699;">Wobec pokus powrotu do przeszłości i lęku przed tym, co mnie czeka, spraw, abym jak Piotr znalazł odpowiedź na pytanie o to, czy Cię kocham. Daj mi doświadczyć, jak wielka jest Twoja miłość i jak trwałym fundamentem może się stać pod całe moje życie.</span>

  * Spotkanie z rodzicami dzieci pierwszokomunijnych dziś po Mszy Świętej o godzinie 11.00.
  * Indywidualne spotkanie z każdym dzieckiem i jego rodzicami jutro i we wtorek o godzinie 17.45.
  * Próby dla dzieci przed I Komunią Świętą w środę i piątek o godzinie 17.45.
  * Jest do nabycia nowy numer &#8222;Gościa Niedzielnego&#8221;.
  * W przyszłą niedzielę o godzinie 15.00 w kościele p.w. Najświętszego Serca Pana Jezusa odbędzie się spotkanie członków i sympatyków oraz osób zainteresowanych przyłączeniem się do Stowarzyszenia Przyjaciół Seminarium Duchownego, z przedstawicielami Wyższego Seminarium Duchownego &#8222;Hosianum&#8221; w Olsztynie, wicedyrektorem Księdzem doktorem Bartłomiejem Matczakiem oraz alumnami.
  * W październiku organizowana będzie 12-dniowa pielgrzymka do Rzymu w duchu dziękczynienia za uznanie Świętego Piotra patronem miasta Olsztynka oraz w podziękowaniu za ofiarowane relikwie błogosławionego Jana Pawła II. Osoby zainteresowane wyjazdem zapraszamy na spotkanie we wtorek, które odbędzie się po Mszy Świętej o godzinie 18.00 w kościele p.w. Najświętszego Serca Pana Jezusa.

  *