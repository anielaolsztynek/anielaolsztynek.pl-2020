---
id: 1310
title: XXII Niedziela zwykła
date: 2014-09-11T23:35:14+00:00
author: admin
layout: revision
guid: http://anielaolsztynek.pl/2014/09/1308-revision-2/
permalink: /2014/09/1308-revision-2/
---
> **Mt 16, 21-27**
> 
> <span style="color: #000000;"><strong>Za Jezusem</strong></span>
> 
> <span style="color: #000000;">Pójść za Jezusem to znaczy postawić Go przed własnymi oczekiwaniami i pragnieniami, czyli zaprzeć się siebie. To odkryć, że to, co ja chcę, jest ważne, ale nie najważniejsze. Iść za Jezusem to przyjmować z pokojem serca to, co nieprzewidziane, zaskakujące, trudne, czyli krzyż codzienny. Iść za Jezusem to uczynić własnymi wartości Jezusa. To odwaga tracenia siebie dla dobra innych, a nie gromadzenie dla własnego dobra ich kosztem.</span>
> 
> <span style="color: #666699;">Jezu, mam tyle pragnień i pomysłów, dobrych i pięknych. Chcąc je realizować, często wybiegam przed Ciebie. Proszę Cię o pokorę zaufania Tobie i pójścia za Tobą.</span>
> 
> <span style="color: #666699;"><br /> </span>

  * Jutro &#8211; w poniedziałek, 1 września &#8211; wypada 74 rocznica wybuchu II wojny światowej. Jest to dzień pamięci ofiar tej wojny. Obchody rocznicy odbędą się w tym dniu na Cmentarzu Ofiar Faszyzmu , w Sudwie, połączone z nabożeństwem w intencji poległych o godzinie 11:00.
  * 1 września to także w naszej Warmińskiej Archidiecezji Święto Matki Bożej Pokoju w Stoczku Warmińskim &#8211; jest to dzień modlitw o pokój na świecie.
  * Skończył się okres wakacji i zasadniczo urlopów. Wyrażamy wdzięczność Bogu za czas wypoczynku. Wszystkim dzieciom, młodzieży, nauczycielom, wychowawcom i katechetom życzę Bożego błogosławieństwa i wytrwałości w nauce i nauczaniu.
  * Pierwszoklasistów z przyborami szkolnymi zapraszam w następną niedzielę na Mszę Świętą o godzinie 11:00. Po Mszy Świętej przybory te zostaną poświęcone.
  * Tradycyjnie w niedziele po Mszach Świętych będą rozdawane dzieciom obrazki nawiązujące do Ewangelii. Obrazki wklejamy do książeczki zgodnie z datą. Książeczki będą rozdawane dzisiaj po Mszy Świętej. Dzieci przygotowujące się w tym roku szkolnym do I Komunii Świętej zbierają obrazki obowiązkowo.
  * W minioną środę wydano wyprawki szkolne 41 dzieciom z rodzin objętych pomocą, o łącznej wartości ponad 3000 złotych (z 1% odpisu od podatku; plecaki z Caritas; do akcji włączyło się też Nadleśnictwo Jagiełek). Bóg zapłać!
  * Odpust parafialny ku czci Błogosławionej Anieli Salawy &#8211; patronki naszej parafii &#8211; odbędzie się w przyszłą niedzielę. Kazanie wygłosi Ksiądz Krzysztof Bielawny &#8211; Dyrektor Domu Rekolekcyjnego w Gietrzwałdzie i Dyrektor W.W. Diecezjalnego w Olsztynie. Po Mszy Świętej o godzinie 9:00 i 11:00 odmówimy wspólnie Litanię ku czci Błogosławionej Anieli Salawy i zaśpiewamy dziękczynne Te Deum.
  * W tym tygodniu wypada I Czwartek i I Piątek września. W piątek przed południem odwiedziny chorych, po południu Spowiedź od godziny 16:30. Zachęcam do Spowiedzi Św. na rozpoczęcie roku szkolnego i do praktyki 9 pierwszych piątków miesiąca.
  * Zmiana tajemnic różańcowych w następną niedzielę po Mszy Świętej o godzinie 9:00.
  * Bezpłatne komputerowe badanie wzroku w przychodni odbędzie się 3 września w godzinach od 15:00 do 17:00. Informacje w gablocie.
  * Dożynki Jasnogórskie w następną niedzielę. Program wywieszony jest w gablocie.
  * Bóg zapłać za ofiary złożone w sierpniu na rzecz inwestycji parafialnych i wszystkim osobom zaangażowanym w zbiórkę tych ofiar. Szczególne podziękowanie składam rodzinie, która złożyła ofiarę w wysokości 4000 złotych. Msza Święta w intencji ofiarodawców była odprawiona w miniony piątek.
  * Jest do nabycia nowy numer &#8222;Gościa Niedzielnego&#8221;.
  * Zgodnie z zapowiedzią dziś po Mszy Świętej będą zbierane ofiary na wsparcie dla chrześcijan prześladowanych na Bliskim Wschodzie.
  * We wtorek Msza Święta będzie o godzinie 8:00.