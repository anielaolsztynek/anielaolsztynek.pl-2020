---
id: 1361
title: XXIX Niedziela zwykła
date: 2014-10-20T18:40:39+00:00
author: admin
layout: revision
guid: http://anielaolsztynek.pl/2014/10/1359-revision-2/
permalink: /2014/10/1359-revision-2/
---
> **Mt 22, 15-21**
> 
> **Co i komu?**
> 
> Bóg jest absolutną prawdą, prostotą i przejrzystością, w obliczu Boga nasze myśli są często zagmatwane, przewrotne i przebiegłe. Jego słowo pozwala nam porządkować nasze poplątania. Cezarowi, czyli światu, władzy świeckiej, życiu materialnemu mamy oddać to, do czego się zobowiązujemy jako obywatele. Bóg natomiast pragnie zobaczyć odciśnięty w naszej duszy obraz umiłowanego Syna. Bogu należy oddać to, co należy do Niego. To wszystko, co otrzymaliśmy od Niego w darze, czyli całe nasze życie i całą naszą osobę: nieśmiertelną duszę, umysł, uczuciowość, wolę, ciało. Oddać Jemu znaczy żyć nimi jak najpełniej, jak najlepiej, realizując i rozwijając Jego dar dla dobra własnego i innych.
> 
> <span style="color: #666699;">Jezu, proszę Cię o zawsze taką samą szczerą postawę wobec Ciebie. Uwalniaj mnie z postawy dwulicowego faryzeusza, który raz Cię chwali, a innym razem wystawia na próbę.</span>

  * Bóg zapłać za ofiary złożone dziś na tacę na potrzeby misji.
  * Za chwilę wysłuchamy krótkiego świadectwa małżonków należących do Franciszkańskiego Zakonu Świeckich, do którego należała nasza patronka &#8211; Błogosławiona Aniela Salawa, a także Błogosławiony Ksiądz Jerzy Popiełuszko.
  * Dziś przypada trzydziesta rocznica śmierci i liturgiczne wspomnienie Błogosławionego Księdza Jerzego Popiełuszki.
  * W środę &#8211; 22 października &#8211; obchodzimy liturgiczne wspomnienie Świętego Jana Pawła II &#8211; papieża.
  * Po Mszy Świętej przy wyjściu będą rozdawane kartki na wypominki i Mszę Świętą gregoriańską.
  * Zachęcam i zapraszam do wspólnej modlitwy różańcowej.
  * Jest do nabycia nowy numer &#8222;Gościa Niedzielnego&#8221;.
  * W sobotę Msza Święta połączona ze Złotym Jubileuszem Małżeństwa będzie odprawiona o godzinie 15:00, natomiast różaniec odmówimy o godzinie 16:00.
  * W następną niedzielę &#8211; 26 października &#8211; w kościele p.w. Najświętszego Serca Pana Jezusa o godzinie 17:30 odbędzie się koncert papieski w wykonaniu chórów olsztyneckich.