---
id: 1009
title: XXVI Niedziela Zwykła
date: 2013-09-28T23:58:21+00:00
author: admin
layout: revision
guid: http://anielaolsztynek.pl/2013/09/1004-revision-4/
permalink: /2013/09/1004-revision-4/
---
> **Łk 16, 19-31**
> 
> **Słuchaj Mojżesza i proroków!**
> 
> <span style="color: #000000;">Sekret wiary nie kryje się w oglądaniu cudów. Ona rodzi się ze słuchania słowa Bożego. Bogacz codziennie widział Łazarza przed bramą swego domu, ale nigdy nie dostrzegł w nim człowieka, który potrzebuje i zasługuje na miłosierdzie. Dlaczego? Ten rodzaj ślepoty rodzi się z odrzucenia Słowa. Człowiek, który nie pozwala, aby słowo Boże kształtowało jego życie, jego sposób patrzenia na bliźnich i na świat, pozostaje ślepy i nie może poznać prawdy, nie rozumie nic z tego, co dzieje się wokół niego. To dlatego ostatnie zdanie dzisiejszej Ewangelii jest tak radykalne.</span>
> 
> <span style="color: #666699;">Panie, potrzeba mi pokory, abym pozwolił kształtować się przez słowo Boże, potrzeba mi odwagi, abym dostrzegał potrzebę nawrócenia mojego serca, potrzeba mi Twego światła, abym widział świat tak, jak Ty go widzisz.</span>

  * Dziś po Mszy Świętej o godzinie 11.00 odbędzie się spotkanie z rodzicami dzieci przygotowujących się w tym roku szkolnym do I Komunii Świętej (I Komunia Święta będzie 11.05.2014 roku).
  * Przypominam dzieciom o obrazkach rozdawanych po Mszy Świętej. Obrazki z pieczątką są połączone z niespodzianką.
  * We wtorek rozpoczyna się październik, miesiąc wspólnej modlitwy różańcowej. Idąc za zachętą i prośbą Maryi: &#8222;odmawiajcie różaniec&#8221;, serdecznie zapraszam do tej modlitwy przez cały miesiąc, codziennie o godzinie 16.30, w niedziele o godzinie 8.30. Dzieci ( w tym dzieci pierwszokomunijne obowiązkowo) zapraszam na nabożeństwo w środę o godzinie 16.30. Młodzież (młodzież przed bierzmowaniem obowiązkowo) zapraszam w piątek.
  * W tym tygodniu obchodzimy I czwartek miesiąca. W tym dniu wspominając Wielki Czwartek i ustanowienie Eucharystii oraz Kapłaństwa modlimy się o nowe powołania duchowne.
  * Najbliższy piątek to I piątek miesiąca &#8211; dzień poświęcony Najświętszemu Sercu Pana Jezusa. W piątek przed południem odwiedziny chorych z Komunią Świętą. Spowiedź pierwszopiątkowa od godziny 16.00, do której serdecznie zachęcam, zwłaszcza młodzież przed bierzmowaniem oraz wszystkich, którzy obchodzą I piątki miesiąca. W tym dniu nabożeństwo różańcowe będzie połączone z nabożeństwem pierwszopiątkowym. Po Mszy Świętej spotkanie z młodzieżą przed bierzmowaniem.
  * W następną niedzielę rozpoczyna się 69 Tydzień Miłosierdzia. Po Mszach Świętych będą zbierane dobrowolne ofiary na cele charytatywne &#8211; na potrzeby poszkodowanych w Syrii.