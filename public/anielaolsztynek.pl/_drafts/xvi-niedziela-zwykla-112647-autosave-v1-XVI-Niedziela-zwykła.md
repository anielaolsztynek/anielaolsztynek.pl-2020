---
id: 2649
title: XVI Niedziela zwykła
date: 2019-07-22T11:15:57+00:00
author: admin
layout: revision
guid: http://anielaolsztynek.pl/2019/07/2647-autosave-v1/
permalink: /2019/07/2647-autosave-v1/
---
> **Łk 10, 38-42**
> 
> **Ugościć Boga**
> 
> Dom Marii i Marty jest  miejscem, w którym Jezus zawsze odnajduje atmosferę sprzyjającą odpoczynkowi, gościnność we wszystkich wymiarach. A jednocześnie pozwala obu siostrom doświadczyć, jak ubogacające jest podejmowanie tego Gościa. Gościnność jest piękną cechą człowieka. Czy jednak zawsze ktoś przeze mnie goszczony odejdzie ubogacony? Wiele trudu wkładamy, aby zadbać o potrzeby jego ciała, Jezus nie gani gościnności Marty, lecz pokazuje, że człowiek, to nie tylko żołądek do napełnienia. Gościnność to przede wszystkim spotkanie. To dar czasu, aby przyjąć kogoś ze wszystkimi radościami i problemami, które przynosi. Wysłuchać, doradzić, razem pomilczeć lub popłakać. A przede wszystkim w centrum postawić Chrystusa, w Nim wszystko odnaleźć. Czy moja gościnność jest znakiem wiary dzielonej z innymi?
> 
> <span style="color: #666699;">Pomóż mi, Panie, abym nosił w swoim sercu troskę o Twoją obecność w drugim człowieku. Niech każdy rodzaj Twojej obecności będzie doświadczeniem ubogacającym: W słowie Twojej mądrości i w służbie miłości braciom.</span>
> 
> &nbsp;

  * Dziś wypada **23 rocznica poświęcenia kaplicy, krzyża i placu pod budowę kościoła.**
  * W następną niedzielę z okazji święta **Świętego Krzysztofa** – patrona podróżnych i kierowców, po Mszach Świętych będzie **poświęcenie pojazdów**. Przy tej okazji będą zbierane dobrowolne ofiary na misje, na zakup środków transportu.
  * W czwartek Msza Święta o godzinie <span style="text-decoration: underline;">8:00</span>.
  * W piątek Msza Święta z okazji 40 rocznicy ślubu o godzinie <span style="text-decoration: underline;">15:45.</span> W sobotę Msza Święta połączona ze ślubem o godzinie <span style="text-decoration: underline;">17:00</span>.
  * W minionym tygodniu odeszła do wieczności ś.p. Irena Zenc – lat 82. Pogrzeb jutro o godzinie <span style="text-decoration: underline;">11:00</span>. (Nie będzie Mszy Świętej o godzinie 17:00). Wieczny odpoczynek racz zmarłej dać Panie.