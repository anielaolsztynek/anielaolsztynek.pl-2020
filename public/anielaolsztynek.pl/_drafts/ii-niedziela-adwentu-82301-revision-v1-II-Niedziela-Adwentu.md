---
id: 2302
title: II Niedziela Adwentu
date: 2017-12-11T21:00:19+00:00
author: admin
layout: revision
guid: http://anielaolsztynek.pl/2017/12/2301-revision-v1/
permalink: /2017/12/2301-revision-v1/
---
> **Mk 1, 1-8**
> 
> **Ewangelia Jezusa Chrystusa**
> 
> Pierwsza z czerech Ewangelii rozpoczyna się mało znaczącym na pierwszy rzut oka zdaniem: Początek Ewangelii Jezusa Chrystusa Syna Bożego. Każde słowo jest tu jednak ważne. Zawierają one bardzo głębokie wyznanie wiary chrześcijańskiej. Otóż człowiek, który jest podmiotem Ewangelii, tj. dobrej nowiny o zbawieniu, ma na imię Jezus (Jahwe jest zbawieniem) i jest bardzo mocno zakorzeniony w tej ludzkiej rzeczywistości. Jest On Chrystusem, tj. oczekiwanym Mesjaszem. W Nim realizują się w całej obfitości Boże obietnice: to sam Bóg przyszedł, aby nas zbawić, gdyż Jezus jest Synem Bożym. Bóg wchodzi w historię świata jako całości, wkraczając jednocześnie w dzieje życia każdego z nas. To wkroczenie rozpoczyna się w momencie Zwiastowania, ale swój oficjalny początek bierze w momencie chrztu Jezusa w Jordanie. To wtedy w nieco symboliczny sposób dokonało się zanurzenie grzechów całej ludzkości w wodach, które ojcowie Kościoła utożsamią z wodami naszego chrztu. W ostateczny sposób to zwycięstwo dokona się na krzyżu. To jest właśnie dobra nowina chrześcijańska: Bóg umarł za nas, abyśmy mieli w Nim życie.
> 
> <span style="color: #666699;">Panie, w Tobie jest początek i wypełnienie naszego zbawienia. Niech chrzest, który dał nam nowe życie, będzie dla nas nieustannie źrodłem naszego chrześcijańskiego życia.</span>
> 
> &nbsp;

  * **Rekolekcje adwentowe** w naszej parafii, które dziś się rozpoczęły, będą trwały do wtorku włącznie według następującego porządku: <span style="text-decoration: underline;">poniedziałek i wtorek</span>: godzina <span style="text-decoration: underline;">10:00 i 17:30</span>; dzieci zapraszam <span style="text-decoration: underline;">jutro na godzinę 16:00</span>; młodzież zapraszam w <span style="text-decoration: underline;">poniedziałek i wtorek na godzinę 17:30</span>. Spowiedź Święta przed Mszą Św. i podczas Mszy Św.
  * Zgodnie z zapowiedzią dziś po Mszy Św. przy wyjściu z kościoła będą zbierane dobrowolne ofiary na **Fundusz Pomocy Kościołowi na Wschodzie**.
  * **Msze Święte roratnie** w tym tygodniu w <span style="text-decoration: underline;">czwartek</span> z udziałem dzieci i <span style="text-decoration: underline;">w sobotę</span> <span style="text-decoration: underline;">o godzinie 17:00</span>.
  * Po Mszy Św. można nabywać w zakrystii **świece Caritas** na stół wigilijny w cenie 5 złotych.
  * Do wtorku włącznie można jeszcze przynosić napełnione **siatki charytatywne** z żywnością i produktami chemicznymi. Jeśli ktoś nie nabył tej siatki, a chciałby włączyć się w akcję pomocy potrzebującym, może użyć zwykłej reklamówki.
  * W najbliższą <span style="text-decoration: underline;">środę &#8211; 13 grudnia o godzinie 18:00</span> &#8211; będzie wydawana żywność dla rodzin objętych pomocą. Dziękuję za przywóz żywności.
  * Natomiast w <span style="text-decoration: underline;">piątek &#8211; 15 grudnia o godzinie 16:00</span> &#8211; w punkcie Caritas będą rozdawane **paczki dla dzieci do klasy IV z rodzin objętych pomocą**. Po tym spotkaniu będą rozwiezione paczki żywnościowe &#8211; głównie osobom samotnym, chorym, starszym.