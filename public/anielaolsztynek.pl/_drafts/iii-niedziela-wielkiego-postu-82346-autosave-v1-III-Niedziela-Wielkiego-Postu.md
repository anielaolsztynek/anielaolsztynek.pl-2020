---
id: 2348
title: III Niedziela Wielkiego Postu
date: 2018-03-08T21:41:02+00:00
author: admin
layout: revision
guid: http://anielaolsztynek.pl/2018/03/2346-autosave-v1/
permalink: /2018/03/2346-autosave-v1/
---
> J 2, 13-25
> 
> **Boskie poznanie**
> 
> Bóg dobrze nas zna. Ewangelista zauważa, że Jezus nie potrzebował ludzkiego świadectwa, bo wiedział, co kryje się w człowieku. Zdarzają się osoby, które ta Boska wiedza paraliżuje. Skoro On wie o mnie wszystko, to już po mnie. Żadna słabość, potknięcie ani grzech nie ujdą Jego uwadze. Ale tak naprawdę to pogański sposób myślenia. Zakłada bowiem obraz Boga jako surowego arbitra ludzkiego życia. Wielu pogańskim bóstwom przypisywano wrogość wobec ludzi, aby więc zjednać ich przychylność, starano się czymś je przekupić. Nasz Bóg jest miłością. Nie ma nic wspólnego z pogańskimi bożkami. Zna nas, co oznacza, że w swoim Boskim Sercu cieszy się każdą odrobiną dobra, którą w nas dostrzega. Widzi więcej, lepiej, dalej, spoglądając na nas z największą czułością i wrażliwością.
> 
> <span style="color: #666699;">Boże, nie dozwól, abym kiedykolwiek zwątpił w Twoją wielką i nieskończoną miłość do mnie. Bym uległ pokusie osądzania Ciebie i traktowania jako kogoś, kim nie jesteś.</span>
> 
> &nbsp;

  * **Zmiana tajemnic różańcowych** dziś po Mszy Świętej <span style="text-decoration: underline;">o godzinie 9:00</span>.
  * Dzisiejsze ofiary składane tacę są przeznaczone na potrzeby Wyższego Seminarium Duchownego **&#8222;Hosianum&#8221;** w Olsztynie. Bóg zapłać.
  * **Rekolekcje wielkopostne** w naszej parafii rozpoczną się za tydzień, <span style="text-decoration: underline;">w IV</span> <span style="text-decoration: underline;">Niedzielę Wielkiego Postu, czyli 11 marca</span> i będą trwały do środy włącznie. Rekolekcje wygłosi Ksiądz Rusłan Demczuk z Ukrainy.
  * Zachęcam i zapraszam do udziału w nabożeństwie **Drogi Krzyżowej** w <span style="text-decoration: underline;">piątek o</span> <span style="text-decoration: underline;">godzinie 16:30</span> w intencji rekolekcji.
  * Bóg zapłać za ofiary złożone w lutym na rzecz inwestycji parafialnych i wszystkim osobom zaangażowanym w zbiórkę tych ofiar. **Msza Święta w intencji** **ofiarodawców** <span style="text-decoration: underline;">w sobotę o godzinie 8:00</span>. Już są zamówione dwa konfesjonały, które będą wykonane latem, na przełomie lipca i sierpnia. Koszt konfesjonałów to 27 000 złotych. Będziemy też przygotowywali się do wymiany eternitu na kaplicy. Jedna z rodzin zadeklarowała już ufundowanie kolejnego z witraży, do drugiego są już przymiarki. Aktualnie koszt jednego witraża to 5 500 (10 lat temu 3 500 złotych).
  * &#8222;Chcesz rozwijać swoje małżeństwo?&#8221; &#8211; zapisz się do **Małżeńskiej Akademii** **Rozwoju**, plakat na ten temat w gablocie.

**Komunikat Arcybiskupa Józefa Górzyńskiego Metropolity Warmińskiego**

Drodzy Bracia i Siostry!

Pragnę podzielić się z Wami ogromną radością, jaką jest mianowanie przez Ojca Świętego Franciszka ks. kan. dra Janusza Ostrowskiego biskupem pomocniczym Archidiecezji Warmińskiej. Ks. Janusz, kapłan naszej Archidiecezji, jest w niej urodzony i wykształcony. Ukończył nasze Seminarium Duchowne „Hosianum” i w roku 1991 przyjął święcenia kapłańskie z rąk Ks. Abpa Edmunda Piszcza. Ma za sobą bogate doświadczenia pracy w Kościele: pracował duszpastersko w parafii, ukończył studia specjalistyczne z prawa w Rzymie, kilka lat pracował jako misjonarz w Afryce, pracował w wielu instytucjach naszej Archidiecezji, głównie w Sądzie Metropolitalnym. Jest cenionym specjalistą z zakresu prawa kościelnego i wykładowcą akademickim z tej dziedziny. Święcenia biskupie ks. Janusz Ostrowski przyjmie w sobotę, 21 kwietnia 2018 r. o godz. 11.00 w Bazylice Konkatedralnej w Olsztynie. Już dziś zapraszam wszystkich do wzięcia udziału w tych uroczystościach.

Otoczmy Biskupa Nominata modlitwą, prosząc o moc Ducha Świętego, aby sprostał zadaniom, jakie Pan Bóg przed nim postawi.

Olsztyn, dnia 28 lutego 2018 r.

_Abp Józef Górzyński_

_Metropolita Warmiński_</blockquote> 

&nbsp;

<aside class="sidebar sidebar_right alpha units">
</aside>