---
id: 186
title: I Niedziela Wielkiego Postu
date: 2011-03-21T15:49:11+00:00
author: admin
layout: revision
guid: http://anielaolsztynek.pl/2011/03/146-revision-6/
permalink: /2011/03/146-revision-6/
---
> **Mt 4, 1-11**
> 
> **Pustynia**
> 
> <span style="color: #000000;">Demony robią wszystko, żeby działać niepostrzeżenie &#8211; niech wszyscy będą przekonani, że nie istnieją! Dlatego najlepiej wyjść im naprzeciw, aby zdemaskować ich ukryte działanie &#8211; tak, jak to robi Jezus, wychodząc na pustynię, siedlisko demonów. Naszą pustynią może być wielkopostne postanowienie: próbujemy z czegoś zrezygnować i nagle się okazuje, że jakaś siła wciąż nam w tym przeszkadza. Idę do sklepu kupić trzy rzeczy, a wyjeżdżam z pełnym koszem &#8211; jak to się stało? Odsłania się mechanizm pokusy, dotychczas zakryty. Trzeba wtedy &#8211; idąc w ślad za Jezusem &#8211; zacząć walczyć mieczem słowa Bożego.</span>
> 
> <span style="color: #000000;"> </span>
> 
> <span style="color: #666699;">Dziękuję Ci, że jesteś ze mną w każdej pokusie. To Ty rozpocząłeś walkę z ciemnymi mocami, więc nie opuszczaj mnie, gdy i ja chcę ją podjąć w mojej codzienności.</span>
> 
> ** **

  * Pierwsza niedziela Wielkiego Postu jest jak gdyby drugim początkiem tego okresu dla tych, którzy nie wzięli udziału w liturgii Środy Popielcowej. Cały kościół rozpoczął 40-dniową pokutę, której dobre przeżycie doprowadzi nas do prawdziwego spotkania ze Zmartwychwstałym Panem.
  * Włączmy się w głębokie przeżycie tego czasu przez intensywną modlitwę osobistą i wspólnotową. Tej drugiej będzie sprzyjał udział w nabożeństwach wielkopostnych. Droga Krzyżowa w każdy piątek Wielkiego Postu o godzinie 16.30. Zachęcam serdecznie do wspólnego udziału w tym nabożeństwie, obowiązkowo dzieci przed I Komunią Świętą i młodzież przed bierzmowaniem. Przybyły też ostatnio trzy kolejne, nowe Stacje Drogi Krzyżowej. Gorzkie Żale w niedziele Wielkiego Postu o godzinie 8.45. Pamiętajmy też o osobistych umartwieniach, a także o postanowieniach na Wielki Post (modlitwa, post, jałmużna) &#8211; jest wystawiona skarbonka, do której możemy składać jałmużnę wielkopostną z myślą o biednych, dla dzieci są skarbonki z kartonu.
  * Bóg zapłać za ofiary złożone w dniu dzisiejszym na potrzeby Wyższego Seminarium Duchownego w Olsztynie. Dziękuję też obecnemu tu dziś alumnowi.
  * Spotkanie członków Stowarzyszenia Przyjaciół Hosianum dziś o godzinie 15.00 przy parafii Najświętszego Serca Pana Jezusa.
  * Uroczystość Św. Józefa, oblubieńca Najświętszej Marii Panny, wypada w najbliższą sobotę, 19 marca.
  * Od najbliższego czwartku &#8211; 17 marca- aż do 25 marca, a więc do Uroczystości Zwiastowania Najświętszej Marii Panny, będziemy odmawiali Nowennę w intencji dzieci nienarodzonych zagrożonych aborcją &#8211; akcja &#8222;Uratuj Świętego&#8221; w oparciu o rozważania i modlitwę Jana Pawła II.
  * W następną niedzielę po Mszach Świętych będą zbierane dobrowolne ofiary na potrzeby misji, które za pośrednictwem Dzieła Pomocy Misjom &#8222;Ad Gentes&#8221;, zostaną przeznaczone na realizację projektów ewangelizacyjnych i humanitarnych.
  * Do nabycia jest prasa katolicka &#8211; m.in. nowy numer &#8222;Gościa Niedzielnego&#8221;.
  *  We wtorek Msza Św. zostanie odprawiona o godzinie  8.00.