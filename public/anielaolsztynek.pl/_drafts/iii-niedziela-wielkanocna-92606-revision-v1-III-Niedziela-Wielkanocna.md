---
id: 2607
title: III Niedziela Wielkanocna
date: 2019-05-06T01:01:04+00:00
author: admin
layout: revision
guid: http://anielaolsztynek.pl/2019/05/2606-revision-v1/
permalink: /2019/05/2606-revision-v1/
---
> **J 21, 1-19**
> 
> **Tylko miłość rozpoznaje Jezusa**
> 
> Pytanie Jezusa: &#8222;Dzieci! Nie macie nic do jedzenia?&#8221; (J 21, 5), zasmuciło uczniów. Nie mieli czym Go ugościć, bo nic nie złowili. Po raz kolejny doświadczają, że bez Jezusa niczego nie mogą. Choć zaangażowani w trud połowu nie rozpoznają głosu Mistrza, to jednak wiara podpowiada im, aby okazać Mu posłuszeństwo. Wtedy doświadczają znaku mocy Syna Bożego. Oto Zmartwychwstały objawia się uczniom w ich codziennym życiu i pracy. Jednak to dopiero miłość Go rozpoznaje. Najpierw w sercu Jana Apostoła, potem w doświadczeniu miłosierdzia przez tego, który się Go zaparł. Jezus i mnie nie rozlicza, a jedynie pyta o miłość. Miłosierdzie jest spotkaniem z Bogiem, które uczy pokory, abym już nie polegał wyłącznie na sobie, lecz dawał się prowadzić Duchowi Świętemu.
> 
> <span style="color: #666699;">Doświadczam, Panie, jak niewiele mogę bez Ciebie. Niech obecność Twojego Ducha pozwala mi odkrywać, jak bardzo troszczysz się o mnie. Pomóż mi w mojej codzienności słyszeć Twój głos i posłusznie iść za nim.</span>
> 
> &nbsp;

  * Dziś I niedziela miesiąca &#8211; **niedziela** **Adoracji Najświętszego Sakramentu**.
  * W <span style="text-decoration: underline;">środę 8 maja</span> wypada liturgiczna uroczystość ku czci Św. Stanisława – Biskupa i Męczennika, głównego Patrona Polski.
  * W związku z uroczystością **I Komunii Świętej** w naszej parafii w następną niedzielę  – **12 maja o godzinie 11:00** – zwracam się z prośbą do wszystkich, którzy nie są gośćmi dzieci pierwszokomunijnych, aby przyszli na Mszę Świętą w tym dniu na godzinę <span style="text-decoration: underline;">9:00</span> lub <span style="text-decoration: underline;">17:00</span>.
  * **Spowiedź** dla dzieci pierwszokomunijnych, ich rodziców i rodzin będzie w sobotę, **11 maja o godzinie 10:00**. Zapraszam też w tym dniu do spowiedzi dzieci, które przed rokiem przystąpiły do I Komunii Świętej. Chcemy spotkać się z nimi i modlić się wspólnie w I rocznicę tej uroczystości w dniu <span style="text-decoration: underline;">15 maja</span>  – w środę, razem z dziećmi, które w tym roku przystąpią do I Komunii Świętej.
  * **Próby** **dla dzieci przed I Komunią Świętą** w tym tygodniu odbędą się w poniedziałek, wtorek, środę i czwartek o godzinie <span style="text-decoration: underline;">17:45</span>.