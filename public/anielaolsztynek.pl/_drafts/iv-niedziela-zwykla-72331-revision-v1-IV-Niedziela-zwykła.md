---
id: 2334
title: IV Niedziela zwykła
date: 2018-01-29T01:33:48+00:00
author: admin
layout: revision
guid: http://anielaolsztynek.pl/2018/01/2331-revision-v1/
permalink: /2018/01/2331-revision-v1/
---
> **Mk 1, 21-28**
> 
> **Oskarżyciel**
> 
> Szatan na różne sposoby próbuje wmówić człowiekowi, że Bóg jest jego wrogiem. Od tego zaczęła się historia grzechu. Już pierwsi rodzice w raju postanowili przechytrzyć swojego Stwórcę i być jak On. Zły nie zrezygnował z oskarżycielskiego tonu wobec Boga. Ileż to razy kusi nas, byśmy spróbowali na czymś przyłapać Boga, obrazili się na Niego, bo nie dostaliśmy tego, o co prosiliśmy, albo przestali Go słuchać, bo wydaje się nam, że wymagania stawiane w Ewangelii są nierealistyczne. Jeśli rozpoznajesz w sobie ten szyderczy i zwodniczy szept Złego, pomódl się, by dziś w Twoim domu rozległo się stanowcze Jezusowe: &#8222;Milcz i wyjdź z niego&#8221;!
> 
> <span style="color: #666699;">Panie Jezu Chryste, wierzę i wyznaję, że Ty jesteś moim Panem. Tylko Ty masz słowa życia wiecznego. Nie pozwól mi nigdy zwątpić w Ciebie i ulec pokusie niewiary.</span>
> 
> &nbsp;

  * W piątek – <span style="text-decoration: underline;">2 lutego</span> – obchodzimy **Święto Ofiarowania Pańskiego**. W tym dniu czcimy Chrystusa Pana  – Światłość Świata (symbolizują to świece) i Jego Matkę pod nazwą Matki Bożej Gromnicznej. Tradycyjnie w czasie Mszy Świętej będzie poświęcenie świec zwanych gromnicami, które przynosimy ze sobą. Można będzie też nabyć je w zakrystii przed Mszą Świętą. Msze Święte w tym dniu o <span style="text-decoration: underline;">godzinie 10:00 i 17:00</span>.
  * W tym tygodniu wypada **I czwartek, I piątek i I sobota lutego**. W piątek przed południem odwiedziny chorych, część przed Mszą Świętą <span style="text-decoration: underline;">o godzinie 10:00</span>, pozostali po tej Mszy Świętej.
  * Zmiana tajemnic różańcowych w następną niedzielę po Mszy Świętej <span style="text-decoration: underline;">o godzinie 9:00</span>. Jest to jednocześnie niedziele adoracji Najświętszego Sakramentu na Mszy Świętej 0 godzinie 9:00 i 11:00.
  * Msze Święte w tym tygodniu: poniedziałek &#8211; <span style="text-decoration: underline;">godzina 11:00</span>, wtorek i środa o <span style="text-decoration: underline;">godzinie 8:00</span>, w czwartek i sobotę o g<span style="text-decoration: underline;">odzinie 17:00</span>, w piątek o godzinie <span style="text-decoration: underline;">10:00 i</span> <span style="text-decoration: underline;">17:00</span>.
  * **Porządek kolędy w tym tygodniu:**

  1. Ul. Klonowa i Akacjowa 4A i 4B – poniedziałek, godz. 14:00.
  2. Ul. Świerkowa &#8211; wtorek, godz. 9:30 i ul. Świerkowa cd. oraz Akacjowa 4 – wtorek, godzina 15:00.
  3. Ul. Wilcza i Sudwa 27 – środa, godz. 14:00.
  4. Ul. Akacjowa cd. – czwartek, godz. 15:00.