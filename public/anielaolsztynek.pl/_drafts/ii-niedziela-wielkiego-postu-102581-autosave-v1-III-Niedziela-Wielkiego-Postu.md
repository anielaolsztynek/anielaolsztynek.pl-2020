---
id: 2584
title: III Niedziela Wielkiego Postu
date: 2019-03-28T19:03:44+00:00
author: admin
layout: revision
guid: http://anielaolsztynek.pl/2019/03/2581-autosave-v1/
permalink: /2019/03/2581-autosave-v1/
---
> **Łk 13, 1-9**
> 
> **Wezwani do nawrócenia**
> 
> Wszyscy jesteśmy grzesznikami potrzebującymi miłosiernej miłości, która wydobędzie spod grzechu prawdę o dobru stworzenia i piękno powołania do wieczności. Tylko w świetle miłości Pasterza, który szuka każdej zagubionej owcy, mogę odkryć prawdę o sobie samym. Natomiast szukanie własnej wartości przez porównywanie się z innymi jest niebezpieczne. Bo albo prowadzi do wywyższania się lub pogardzania innymi (&#8222;nie jestem taki zły jak inni&#8221;), albo odbiera wiarę w siebie (&#8222;do niczego się nie nadaję&#8221;). Patrzenie na siebie w świetle Bożej miłości to wezwanie do osobistego nawrócenia. Przede wszystkim do zmiany myślenia, a potem do trudu przynoszenia dobrych owoców. Stając przed Bogiem jako grzesznik nigdy nie utracę nadziei.
> 
> <span style="color: #666699;">Obym potrafił, Panie, w darze każdego dnia patrzeć na siebie w świetle &#8211; objawionej w Chrystusie &#8211; Twojej miłości, która zaprasza mnie do nawrócenia.</span>
> 
> &nbsp;

  * Jutro wypada liturgiczna uroczystość **Zwiastowania Najświętszej Marii Pannie**. To **Dzień Świętości Życia**.
  * Zachęcam i zapraszam do udziału w nabożeństwie **Drogi Krzyżowej** w piątek o godzinie <span style="text-decoration: underline;">16:30</span> w intencji rekolekcji i całej parafii.
  * **Rekolekcje wielkopostne** w naszej parafii rozpoczną się za tydzień, w IV Niedzielę Wielkiego Postu, czyli <span style="text-decoration: underline;">31 marca</span> i będą trwały do środy włącznie. Rekolekcje wygłosi Ksiądz Marcin Sawicki, rzecznik prasowy Archidiecezji Warmińskiej, dyrektor Radia Plus, kapelan Uniwersyteckiego Szpitala Klinicznego.
  * Czasem rekolekcji była **pielgrzymka do Ziemi Świętej**, którą odbyliśmy wraz z 46 osobami. Podstawą do zwiedzania było Pismo Święte, którego słuchaliśmy w każdym miejscu związanym z życiem i działalnością Pana Jezusa. Odprawiłem Mszę Świętą w intencji parafian w Kanie Galilejskiej, gdzie odbyło się też odnowienie przyrzeczeń małżeńskich. Modliłem się też w wielu innych miejscach za parafian, między innymi przy ścianie zburzonej Świątyni Jerozolimskiej. Na pamiątkę tej pielgrzymki przywiozłem krzyż jerozolimski, który powiesiłem nad drzwiami do zakrystii. Życzę wszystkim, którzy mogą, aby odbyli taką pielgrzymkę, jest to wielkie przeżycie.
  * Tymczasem w odpowiedzi na zainteresowanie jest organizowana samolotowa **pielgrzymka do Rzymu, Monte Cassino, San Giovanni Rotondo** i innych miejsc w terminie <span style="text-decoration: underline;">11.10 &#8211; 17.10.2019</span> w cenie  około 3300 złotych + 100 euro (jest to cena na dziś). Chcąc, aby ta pielgrzymka doszła do skutku i to w takiej cenie, należy zgłosić się na nią jak najszybciej, w przeciągu dwóch tygodni. Potrzeba minimum 30 osób. Czekam na zgłoszenia do <span style="text-decoration: underline;">7 kwietnia</span>. Już kilka osób się zgłosiło. Program wywieszony jest w gablocie, mam też wydrukowany w kancelarii.
  * **Katolicka Szkoła Podstawowa** będzie pierwszą w Olsztynku **szkołą o profilu** **artystycznym**. Dzień otwarty w <span style="text-decoration: underline;">sobotę, 30 marca w godzinach 11:00 &#8211; 13:00</span>. Plakat na ten temat w gablocie.