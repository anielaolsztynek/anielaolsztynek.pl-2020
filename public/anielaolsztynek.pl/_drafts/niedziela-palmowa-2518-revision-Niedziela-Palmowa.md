---
id: 519
title: Niedziela Palmowa
date: 2012-04-05T11:39:27+00:00
author: admin
layout: revision
guid: http://anielaolsztynek.pl/2012/04/518-revision/
permalink: /2012/04/518-revision/
---
  * Wyrażam wdzięczność wobec Boga i wszystkich, z którymi przeżywaliśmy w miniony piątek Drogę Krzyżową ulicami naszej parafii. Dziękuję za tę wspólną modlitwę i piękne świadectwo wiary. Ufam, że to nabożeństwo przeżywane w dość trudnych warunkach przyniesie wiele duchowych owoców.
  * Stacje Drogi Krzyżowej, które wisiały w kaplicy i do niedawna w kościele zostały przekazane na Ukrainę &#8211; do Konotopu. Odebrał je ksiądz Zbigniew Kozłowski, który serdecznie dziękuje parafii i pozdrawia.
  * Odwiedziny chorych z sakramentami jutro przed południem.
  * Także jutro rozdawanie żywności dla rodzin z naszej parafii objętych pomocą w godzinach 18.00-19.00. Dziękuję serdecznie za przywiezienie tej żywności.
  * Katolicka Szkoła Podstawowa w Gryźlinach przyjmuje zapisy uczniów. Informacje w gablocie.
  * Dyrektor Muzeum Budownictwa Ludowego i Burmistrz Olsztynka zapraszają na Jarmark Wielkanocny dziś od godziny 10.00.
  * Są jeszcze do nabycia paschaliki.
  * Dzisiejszą Niedzielą Palmową rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejścia ze śmierci do życia.
  * Msza Święta w Wielki Czwartek jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami &#8211; chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze Kapłańskie Święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie zapraszam wszystkich ministrantów, ich rodziców i najbliższych.
  * W Wielki Piątek uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do Grobu. Adorując Najświętszy Sakrament odmówimy Koronkę do Miłosierdzia Bożego i Litanię do Najświętszego Serca Pana Jezusa (I Piątek). W Wielki Piątek obowiązuje post ścisły.
  * W Wielką Sobotę przez cały dzień adorujemy Jezusa Eucharystycznego w Grobie od godziny 9.30 do ok. 21.00. W ciągu dnia święcenie pokarmów na stół wielkanocny o godzinie 10.00, 11.00, 12.00 i 13.00. Święcenie pokarmów w wioskach według następującego porządku: Wilkowo 1 &#8211; 9.45, Tolejny &#8211; 9.55, Wilkowo 2 &#8211; 10.05, Sudwa Kolonia &#8211; 10.20, Karczma Świętojańska &#8211; 10.30, Świętajny -10.40, Sudwa &#8211; 10.50, DPS &#8211; 11.00.
  * W sobotę wieczorem będziemy uczestniczyli w Liturgii Wigilii Paschalnej, która jest Mszą Niedzieli Zmartwychwstania. Na tę Liturgię przynosimy ze sobą świece chrzcielne &#8211; gromnice, paschaliki, lampiony. Po liturgii krótkie czuwanie modlitewne i wspólny różaniec (zmiana tajemnic różańcowych).
  * Liturgia Wielkiego Czwartku, Piątku i Soboty będzie o godzinie 18.00.
  * W Niedzielę Zmartwychwstania Pańskiego tradycyjnie o godzinie 6.00 Msza Święta Rezurekcyjna poprzedzona procesją. Procesja będzie szła wokół kościoła i plebanii. Serdecznie zapraszam ministrantów, Panie z Kółka Różańcowego, strażaków do udziału w procesji oraz chętne dzieci do niesienia poduszek z emblematami religijnymi. Chorągwie, różaniec, poduszki będą w przedsionku kaplicy.
  * Msze Święte w pierwszym dniu Świąt: godz. 6.00, 9.00, 11.00, 17.00. W drugim dniu Świąt o godzinie 9.00 i 11.00.
  * Po Mszy Świętej przy wyjściu będą zbierane ofiary na kwiaty do Grobu Pańskiego. Z góry składam serdeczne Bóg zapłać.
  * Konkurs palm dziś po Mszy Świętej o godzinie 11.00.
  * Jest do nabycia prasa katolicka.
  * Rozpoczęliśmy Wielki Tydzień. Niech w tym Tygodniu towarzyszy nam szczególne Boże błogosławieństwo, byśmy wiernie szli za naszym panem i towarzyszyli Mu w Jego męce i chwale.