---
id: 1560
title: Niedziela Trójcy Przenajświętszej
date: 2015-06-02T16:36:34+00:00
author: admin
layout: revision
guid: http://anielaolsztynek.pl/2015/06/1547-revision-4/
permalink: /2015/06/1547-revision-4/
---
> **Mt 28, 16-20**
> 
> **Być dla innych**
> 
> <span style="color: #000000;">Uczniowie zostali przez Jezusa posłani, aby szli i głosząc Ewangelię, pozyskiwali kolejnych uczniów. To polecenie rozciąga się także na każdego z nas. Jeśli doświadczyliśmy w naszym życiu miłości Chrystusa, to nie powinniśmy jej zatrzymywać wyłącznie dla siebie. Jesteśmy zaproszeni, aby się nią dzielić. Bóg, widząc naszą otwartość wobec innych, będzie nam udzielał wielu duchowych darów, tzw. charyzmatów. Zawsze jednak mają one służyć budowaniu wspólnoty kościoła. Każda postawa egoistyczna stoi w sprzeczności z Ewangelią. Miłość Boga i bliźniego jest zaproszeniem do wyjścia.</span>
> 
> <span style="color: #666699;">Jezu, Ty posyłasz uczniów, aby szli i głosili Ewangelię, będąc jej świadkami wobec ludzi. Uczyń moje serce otwartym, abym przyjął te dary, którymi mnie obdarzyłeś i bym potrafił dzielić się nimi z innymi.</span>
> 
> <span style="color: #666699;"><br /> </span>

  * Uroczystość Najświętszego Ciała i Krwi Pana Jezusa &#8211; Boże Ciało &#8211; wypada w najbliższy czwartek, 3 czerwca. Tradycyjnie Msza Święta jako jedyna w tym dniu będzie odprawiona w amfiteatrze w Skansenie  o godzinie 10:00. Po Mszy Świętej idąc w procesji Eucharystycznej udamy się do czterech ołtarzy. W związku z tym bardzo proszę o wykonanie ołtarzy w tych samych miejscach, co w roku ubiegłym. Brzózki będą dowiezione do wszystkich ołtarzy w środę po południu (za co z góry dziękuję). Proszę też o przyozdobienie kwiatami ołtarza w Skansenie. Do udziału w procesji zapraszam Panie z Kółek Różańcowych, Strażaków i całą służbę liturgiczną. Dziewczynki, które były w tym roku u Pierwszej Komunii Świętej, a także wszystkie chętne dziewczynki zapraszam do sypania kwiatków w czasie procesji Eucharystycznej. Proszę mamy o pomoc w ustawieniu dzieci oraz o przygotowanie koszyków i kwiatów. Chłopców pierwszokomunijnych w albach również zapraszam do udziału w procesji &#8211; do niesienia poduszek z emblematami religijnymi. Procesja zakończy się w kościele, gdzie zaśpiewamy te Deum i odmówimy litanię do Najświętszego Serce Pana Jezusa.
  * Jutro rozpoczyna się czerwiec, miesiąc, który jest poświęcony czci Najświętszego Serca Pana Jezusa. Codziennie po Mszy Świętej będziemy odmawiali Litanię do Najświętszego Serca Pana Jezusa.
  * Jutro wypada też Dzień Dziecka. Z okazji tego dnia już dziś życzę wszystkim dzieciom pięknego dzieciństwa, wiele radości i uśmiechów, zdrowia, wytrwałości w nauce i Bożego błogosławieństwa.
  * W tym tygodniu wypada I Czwartek (w Boże Ciało), I Piątek i I Sobota czerwca. W piątek przed południem odwiedziny chorych, po południu okazja do Spowiedzi Św. od godziny 16:30.
  * Zmiana tajemnic różańcowych w następną niedzielę po Mszy Świętej o godzinie 9:00.
  * W następną niedzielę będziemy obchodzili już po raz ósmy Święto Dziękczynienia pod hasłem: &#8222;Królowo Rodzin &#8211; dziękujemy i zawierzamy&#8221;. Tradycyjnie już po Mszach Świętych w tym dniu będą zbierane dobrowolne ofiary na Centrum Opatrzności Bożej.
  * Jest do nabycia nowy numer &#8222;Gościa Niedzielnego&#8221;.
  * Bóg zapłać za ofiary złożone w maju na rzecz inwestycji parafialnych. Dziękuję też wszystkim osobom zaangażowanym w zbiórkę tych ofiar. Msza Święta w intencji ofiarodawców zostanie odprawiona w dniu 11 czerwca o godzinie 17:00.
  * W minionym miesiącu przybyły metalowe przęsła na ogrodzeniu kamiennym. Przęsła te są ocynkowane, w przyszłości będą pomalowane. Wartość tej inwestycji to 8 000 złotych. Dziękuję zakładowi, który wykonał i zainstalował te przęsła.
  * Wyrównano też przy parkingu plac, który doraźnie także może służyć jako parking.
  * Prawdopodobnie w czerwcu kontynuowane będą prace przy budowie ogrodzenia.