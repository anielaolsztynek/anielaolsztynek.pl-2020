---
id: 987
title: XXIII Niedziela Zwykła
date: 2013-09-08T13:41:57+00:00
author: admin
layout: revision
guid: http://anielaolsztynek.pl/2013/09/986-revision/
permalink: /2013/09/986-revision/
---
> **Łk 14, 25-33**
> 
> **Autentyczny uczeń**
> 
> Aby iść za Jezusem i być Jego uczniem, konieczne jest wyzwolenie się spod dominacji nawet najbardziej naturalnych relacji emocjonalnych i przywiązań. Pierwszeństwo miłości do Boga, akceptacja samego siebie, niesienie swojego krzyża to znaki autentycznej miłości, daru czynionego ze swojego życia. Bez kształtowania powyższych wymiarów życia nasze chrześcijaństwo jest narażone na śmieszność, tak jak budowniczy, który nie przewidział wystarczających środków na dokończenie dzieła, albo jak ten, kto poniósł klęskę, gdyż podjął się zmagania ze zbyt silnym przeciwnikiem.
> 
> <span style="color: #666699;">Dzięki Twej miłości, Panie, będę mógł prawdziwie kochać moich bliskich, a w wyrzeczeniu się tego, co posiadam, otrzymam wolność, aby cieszyć się tym wszystkim, co stworzyłeś.</span>

  * Dziś odbywają się Uroczystości Odpustowe w 136 rocznicę Objawień Najświętszej Marii Panny w Gietrzwałdzie i 47 Dożynki Archidiecezjalne &#8211; uroczysta Msza Święta przy Źródełku o godzinie 11.00 pod przewodnictwem Księdza Arcybiskupa Wojciecha Ziemby, homilię wygłosi Ksiądz Kardynał Kazimierz Nycz, Metropolita Warszawski.
  * Odpust parafialny ku czci Błogosławionej Anieli Salawy &#8211; patronki naszej parafii odbędzie się w przyszłą niedzielę. Kazanie wygłosi Ksiądz Adam Bieniasz z Rybak. Po Mszach Świętych o godzinie 9.00 i 11.00 odmówimy wspólnie Litanię ku czci Błogosławionej Anieli Salawy i zaśpiewamy dziękczynne Te Deum.
  * W sobotę &#8211; 14 września wypada liturgiczne Święto Podwyższenia Krzyża. W tym dniu odbędą się dwie Msze Święte ślubne &#8211; o godzinie 15.30 i 17.00.
  * Za dwa tygodnie -22 września -odbędą się już po raz trzeci dożynki wojewódzkie w Skansenie. W tym dniu nie będzie Mszy Świętej o godzinie 11.00 w naszym kościele, będzie natomiast Msza Święta w Skansenie o godzinie 12.00.
  * W niedziele po Mszach Świętych będą rozdawane dzieciom obrazki nawiązujące do Ewangelii, które wklejamy do książeczek. Obrazki z pieczątką to niespodzianka. Dzieci przygotowujące się w tym roku do I Komunii Świętej zbierają obrazki obowiązkowo.
  * Jest do nabycia nowy numer &#8222;Gościa Niedzielnego&#8221;.
  * W najbliższym tygodniu w poniedziałek, wtorek i piątek Msze Święte będzie o godzinie 8.00.