---
id: 233
title: Niedziela Palmowa
date: 2011-04-22T19:59:06+00:00
author: admin
layout: revision
guid: http://anielaolsztynek.pl/2011/04/225-revision-7/
permalink: /2011/04/225-revision-7/
---
> **Mt 26, 14-27, 66**
> 
> **Król**
> 
> Jezus jest entuzjastycznie witany przez mieszkańców Jerozolimy. Ale z czego tu się cieszyć? Przecież za kilka dni ci sami ludzie skażą Go na śmierć. Podniosły niedzielny nastrój Niedzieli Palmowej, kolorowe gałązki w rękach &#8211; i czytanie Męki Pańskiej. Radość i męka niewinnego człowieka? Czy możemy się cieszyć z męki Jezusa? Czy nie powinniśmy Mu raczej z całego serca współczuć? &#8222;Nie płaczcie nade Mną&#8221;- mówi wyraźnie Jezus. Nie użalajcie się nad moim losem. Przecież mógłbym mieć do obrony dwanaście zastępów anielskich. Rozejrzyjcie się wokół siebie i zobaczcie prawdziwe powody do płaczu.
> 
> <span style="color: #666699;">Jezu, przecież to nie o Ciebie chodzi. Ty za chwilę zmartwychwstaniesz. A my? Co z nami? Co z tym światem i całym jego bałaganem? Czy też zmartwychwstaniemy? To właśnie tutaj są prawdziwe powody do płaczu, prawdziwe Gorzkie żale.</span>

  * Dzisiejszą Niedzielą Palmową rozpoczynamy Wielki Tydzień. Centralne miejsce w tym tygodniu, jak również w ciągu całego roku liturgicznego, zajmuje Triduum Paschalne, trwające od Mszy wieczornej Wielkiego Czwartku do Niedzieli Zmartwychwstania. Triduum Paschalne jest pamiątką tajemnicy przejścia Pana Jezusa z tego świata do Ojca, przejście ze śmierci do życia.
  * Msza Święta w Wielki Czwartek jest Mszą Wieczerzy Pańskiej, upamiętniającą ustanowienie Eucharystii i Kapłaństwa. W tym dniu Komunia Święta będzie rozdawana pod dwiema postaciami &#8211; chleba i wina. Po Mszy Świętej Najświętszy Sakrament zostanie przeniesiony do ciemnicy, która symbolizuje uwięzienie Pana Jezusa. Wielki Czwartek to dzień kapłański, nasze kapłańskie święto. Zapraszam do wspólnej modlitwy, aby dziękować Bogu za dar kapłaństwa i jednocześnie proszę o modlitwę w intencji kapłanów. Jest to też dzień wszystkich ministrantów, którzy są powołani do służby przy ołtarzu. Serdecznie zapraszam wszystkich ministrantów, ich rodziców, najbliższych.
  * W Wielki Piątek uczestniczymy w Liturgii Męki Pańskiej, słuchając opisu Męki Pana Jezusa i adorując krzyż. Po nabożeństwie Pan Jezus w Eucharystii zostanie przeniesiony do grobu. Adorując Najświętszy Sakrament odmówimy Koronkę do Miłosierdzia Bożego. W Wielki Piątek obowiązuje post ścisły.
  * W Wielką Sobotę przez cały dzień adorujemy Jezusa Eucharystycznego w grobie od godziny (:30 do godziny 21:00. W ciągu dnia święcenie pokarmów na stół wielkanocny o godzinie 10:00, 11:00, 12:00 i 13:00. Święcenie pokarmów w wioskach według następującego porządku: 
      * Wilkowo 1 &#8211; 9:45
      * Tolejny &#8211; 9:55
      * Wilkowo 2 &#8211; 10:05
      * Sudwa kolonia &#8211; 10:20
      * Karczma Świętojańska &#8211; 10:30
      * Świętajny &#8211; 10:40
      * Sudwa &#8211; 10:50
      * DPS &#8211; 11:00
  * W sobotę wieczorem będziemy uczestniczyli w Liturgii Wigilii Paschalnej, która jest Mszą Niedzieli Zmartwychwstania. Na tę Liturgię przynosimy ze sobą świece chrzcielne &#8211; gromnice, paschaliki, lampiony. Po liturgii krótkie czuwanie modlitewne i wspólny różaniec.
  * Liturgia Wielkiego Czwartku, Piątku i Soboty będzie o godzinie 18:00.