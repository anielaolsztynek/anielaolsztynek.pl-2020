---
id: 1677
title: XXXII Niedziela zwykła
date: 2015-11-10T21:50:17+00:00
author: admin
layout: revision
guid: http://anielaolsztynek.pl/2015/11/1675-revision-2/
permalink: /2015/11/1675-revision-2/
---
> **Mk 12, 38-44**
> 
> **Zawierzyć się Bogu**
> 
> Uboga wdowa, która wrzuca do skarbony całe swoje utrzymanie, jest symbolem osoby, która powierza swój los całkowicie Bogu. Jezus, przytaczając to wydarzenie, zachęca nas do oddania Najwyższemu całego naszego majątku &#8211; tak duchowego, jak i materialnego. Zawierzamy się Bogu. Oddajemy Mu cały nasz umysł, serce i wolę &#8211; totus Tuus, cały Twój. Tym sposobem będziemy przez Pana prowadzeni i uświęcani. Przekonamy się w krótkim czasie, jak pięknym doświadczeniem jest to, gdy Bóg jest w naszym życiu realnie obecny. Nawet krzyże, które niewątpliwie nas nie ominą, będą przeżywane w inny sposób, w łączności z krzyżem Chrystusa, źródłem wszelkich łask.
> 
> <span style="color: #666699;">Panie,składam Ci hołd wdzięczności za wykupienie mnie z niewoli grzechu. Ofiarowuję Ci wszystkie moje cierpienia, niewygody, upokorzenia oraz wszystkie moje dobre uczynki i modlitwy.</span>

  * Dziś VII Dzień Solidarności z Kościołem Prześladowanym. Po Mszy Świętej będą zbierane dobrowolne ofiary jako Pomoc Kościołowi w Potrzebie, konkretnie Kościołowi w Syrii.
  * W środę &#8211; 11 listopada wypada 97 rocznica Odzyskania Niepodległości Polski. O godzinie 11:00 Msza Święta w intencji Ojczyzny w kościele pod wezwaniem Najświętszego Serca Pana Jezusa. Po Mszy Świętej przemarsz i złożenie kwiatów pod tablicą Orła Białego.
  * W dniu 11 listopada wypada też 15 rocznica poświęcenia naszego dzwonu i plebanii.
  * W następną niedzielę ofiary zbierane na tacę będą przeznaczone na organizację Światowych Dni Młodzieży w Krakowie w przyszłym roku.
  * Dziś próba chóru o godzinie 18:00. Zapraszamy wszystkie chętne dzieci, młodzież i dorosłych. W programie: koncert kolęd.
  * Jest do nabycia nowy numer &#8222;Gościa Niedzielnego&#8221;.
  * Do kin wchodzi film &#8222;Zakazany Bóg&#8221;. Jest to piękna i wzruszająca historia 51 błogosławionych męczenników z Barbastro: mężnych księży i kleryków – ofiar nienawiści do wiary w Boga. Nienawiść ta szerzyła się w Hiszpanii w latach 1936-39 podczas trwania wojny domowej. Ich cudem ocalałe notatki z więzienia są jednymi z najpiękniejszych świadectw wiary w dziejach chrześcijaństwa. Zniszczono wówczas i splądrowano 2000 kościołów, zakazano praktyk religijnych i dokonywano rzezi na katolikach. Bestialsko zamordowano ponad 8000 osób duchownych. Byli wśród nich biskupi, zakonnice, klerycy. Przez cały czas krwawych prześladowań obiecywano im darowanie życia pod warunkiem wyrzeczenia się wiary, a jednak nie odnotowano żadnego przypadku apostazji!