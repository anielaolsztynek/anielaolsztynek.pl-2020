---
id: 2627
title: Wniebowstąpienie Pańskie
date: 2019-06-02T23:34:45+00:00
author: admin
layout: revision
guid: http://anielaolsztynek.pl/2019/06/2621-revision-v1/
permalink: /2019/06/2621-revision-v1/
---
> **Łk 24, 46-53**
> 
> **Umocnieni błogosławieństwem i obietnicą Ojca**
> 
> Ziemskie życie Jezusa kończy się wydarzeniem wniebowstąpienia. Jezus krótko przypomina swoim uczniom, jaka droga wiodła ku temu i jaką powierza im misję. Następnie w geście błogosławieństwa rozstaje się z nimi. Z reguły pożegnania są pełne smutku.  Może dlatego, ze pozostawiają w niepewności co do ponownego spotkania? Skąd więc radość uczniów po wstąpieniu Jezusa do nieba? &#8222;Z wielką radością wrócili do Jeruzalem&#8221; (Łk 24, 52). Oni wiedzą, że nie pozostaną sami, że słowo Jezusa się wypełni i że otrzymają obiecaną moc z wysoka. Dzięki Duchowi Świętemu będą mogli głosić Ewangelię po krańce ziemi. Teraz kolej na nas. Ojczyzna jest w niebie, lecz nie można tam zdążać samemu. Ale Jezus nie pozostawił nas samych, idźmy więc w radości. On spełnia swoją obietnicę również wobec nas.
> 
> <span style="color: #666699;">Jezu, który oczekujesz mnie w niebie, wstawiaj się za mną u Ojca, aby Jego obietnica dawała mi moc w drodze ku Tobie, w pełnieniu Twojej misji głoszenia nawrócenia na odpuszczenie grzechów wszystkim narodom.</span>
> 
> &nbsp;

  * Wszystkim dzieciom z okazji wczorajszego **Dnia Dziecka** życzę pięknego dzieciństwa, wiele miłości, troski od rodziców i najbliższych, wiele radości i uśmiechów, zdrowia, wytrwałości w nauce i błogosławieństwa Bożego.
  * Dziś po raz dwunasty obchodzimy **Święto Dziękczynienia**, w tym roku pod hasłem: „Dziękujemy za wielkich pasterzy Jana Pawła II i Prymasa Stefana Wyszyńskiego”. Po Mszach Świętych będą zbierane dobrowolne ofiary na Centrum Opatrzności Bożej w Warszawie.
  * W tym tygodniu wypada **I czwartek** i **I piątek czerwca**. W piątek przed południem odwiedziny chorych z Komunią Świętą.
  * **Próby dla młodzieży** **przed bierzmowaniem** we wtorek i środę o godzinie <span style="text-decoration: underline;">17:45</span>.
  * **Spowiedź** **przed bierzmowaniem** dla młodzieży, świadków i wszystkich chętnych w sobotę o godzinie <span style="text-decoration: underline;"><span style="color: #000000; text-decoration: underline;">10:00</span></span>.
  * W następną niedzielę wypada **Uroczystość Zesłania Ducha Świętego** – Zielone Świątki. Przed tą uroczystością codziennie odmawiamy Nowennę do Ducha Świętego połączoną z nabożeństwem czerwcowym.
  * W następną niedzielę będzie miała miejsce w naszej parafii **wizytacja kanoniczna**, którą przeprowadzi ksiądz Biskup Janusz Ostrowski. Ksiądz Biskup będzie obecny na wszystkich Mszach Świętych. Główna Msza wizytacyjna będzie o godzinie <span style="text-decoration: underline;">9:00</span>. Najpierw przekazanie kluczy od kościoła Księdzu Biskupowi przed drzwiami głównymi, następnie przejście przez kościół i poświęcenie wiernych, adoracja Najświętszego Sakramentu, później modlitwa za Księdza Biskupa, natomiast Ksiądz Biskup odmówi modlitwę ze wspomnienia naszej patronki &#8211; Błogosławionej Anieli Salawy. Po tym Ksiądz Biskup udzieli pierwszego błogosławieństwa wizytacyjnego. Potem przywitanie przez przedstawicieli parafii. Dalej odczytam sprawozdanie wizytacyjne, po którym odmówimy Anioł Pański za zmarłych od ostatniej wizytacji. Po tym rozpocznie się Msza Święta.
  * O godzinie <span style="text-decoration: underline;">17:00</span> Mszy Świętej będzie przewodniczył Ksiądz Biskup i udzieli **sakramentu bierzmowania**.
  * Jutro Msza Święta z Litanią do Najświętszego Serca Pana Jezusa o godzinie <span style="text-decoration: underline;">8:00</span>.
  * W następną niedzielę organizowany jest **Marsz dla Życia i Rodziny**. Rozpocznie się Mszą Świętą o godzinie <span style="text-decoration: underline;">11:00</span> w konkatedrze Św. Jakuba w Olsztynie. Plakat na ten temat w gablocie.
  * Bóg zapłać za ofiary złożone w maju na rzecz inwestycji parafialnych i wszystkim osobom zaangażowanym w zbiórkę tych ofiar. Mszę Świętą w intencji ofiarodawców odprawię jutro o godzinie <span style="text-decoration: underline;">8:00</span>.