---
id: 2086
title: VI Niedziela zwykła
date: 2017-02-18T15:54:20+00:00
author: admin
layout: revision
guid: http://anielaolsztynek.pl/2017/02/2081-revision-3/
permalink: /2017/02/2081-revision-3/
---
> **Mt 5, 17-37**
> 
> **Prawo miłości**
> 
> Jezus nie przychodzi po to, by zmienić przepisy prawa żydowskiego, ale po to, by wypełnić wszystko, co było w nim wymagane oraz zrealizować zapowiedzi proroków. Co więcej, w gruncie rzeczy On to prawo zaostrza, gdyż pokazuje jego prawdziwy sens i wymagania. Nie chodzi tu o zgodność czynu z jego literą, ale o odzwierciedlenie w nim tego, co jest duchem prawa. Doskonałym wypełnieniem prawa nie jest legalizm, ale ochrona i realizacja tego, co ono w sobie niesie. Wyzwanie, które stawia przed nami Jezus, nie jest proste. Jeśli będziemy chcieli potraktować je poważnie, to staniemy przed wieloma problemami, doświadczymy bardzo wyraźnie swojej słabości i ograniczeń. Nie dajmy się jednak wtedy zniechęcić. Pamiętajmy o tym, że zbawieni jesteśmy z łaski, a nie dzięki naszym uczynkom, które są jednak niezmiernie ważne. Doskonałym wypełnieniem Prawa jest Jezus, a my będziemy w stanie wypełniać prawo miłości tym lepiej, im bardziej dzięki pomocy Ducha Świętego upodobnimy się do Niego.
> 
> <span style="color: #666699;">Panie Jezu, Ty jesteś wypełnieniem Prawa i Proroków. Obdarz nas łaską naśladowania Ciebie każdego dnia naszego życia. </span>
> 
> <span style="color: #666699;"><br /> </span>

  * W najbliższy piątek &#8211; 17 lutego &#8211; dyżur w Punkcie Caritas o godzinie 18:00. Przy tej okazji zapraszamy rodziców zainteresowanych koloniami letnimi dla dzieci.
  * 19 lutego 2017 roku o godzinie 17:00 w kościele p.w. Św. Wawrzyńca w Gryźlinach rozpoczną się  rekolekcje ewangelizacyjne Odnowy w Duchu Świętym. Mają one na celu pogłębienie i ożywienie wiary, są skierowane do osób poszukujących Boga i do tych, które pragną doświadczyć Jego obecności w swoim życiu. Będą trwały 8 tygodni, odbędą się w formie cotygodniowych spotkań, w czasie których wygłaszana jest konferencja dotycząca życia duchowego. Specyfika rekolekcji wymaga pewnej dojrzałości, dlatego udział w nich mogą wziąć osoby, które otrzymały sakrament bierzmowania i ukończyły 18 lat. Plakat na temat tych rekolekcji umieszczony jest w gablocie.
  * We wtorek i w czwartek – Msze Święte o godzinie 8:00.
  * Jest do nabycia nowy numer „Gościa Niedzielnego”.

## **Sprawozdanie za  rok 2016**

W odniesieniu do minionej kolędy pragnę raz jeszcze podziękować za wszelkie dobro i życzliwość, które są owocem spotkań w Waszych domach. Kolęda przebiegła bardzo spokojnie, a nawet komfortowo, to znaczy, że bardzo dobrze już się znamy i nikt nikogo niczym zbytnio nie zaskoczy.

  1. **Najnowsze dane statystyczne po tegorocznej kolędzie przedstawiają się następująco:** 
      * aktualnie na terenie parafii mieszka 598 rodzin (581 wejść po kolędzie), w tym 20 rodzin nie odwiedzam po kolędzie (61 osób),
      * łącznie w parafii jest zameldowanych 2014 osób (o 4 więcej niż przed rokiem),
      * przybyło kilka nowych rodzin na skutek rotacji mieszkań i powstania nowych domów (3). Serdecznie witam nowe rodziny w naszej parafii.
  2. **W minionym roku w ramach parafialnego Caritas zorganizowano pomoc dla dzieci z rodzin najtrudniej sytuowanych na łączną wartość blisko 6000 złotych.** **W ramach tej pomocy były zorganizowane:** 
      * kolonie letnie – skorzystało z nich 15 dzieci,
      * paczki świąteczne  &#8211; 60 dzieci,
      * przygotowano 27 paczek dla osób samotnych, chorych i najtrudniej sytuowanych o wartości 3 000 złotych,
      * rozdano też żywność 41 rodzinom objętym pomocą (5 534 kg) o wartości ponad 19 000 zł, łączna wartość pomocy to 28 000 (rygory zaostrzone),
      * poza tym osoby potrzebujące pomocy mogą na bieżąco korzystać ze zgromadzonej odzieży i innych przedmiotów w punkcie Caritas – umożliwiają to comiesięczne dyżury, których harmonogram jest ustalany na początku roku i wywieszany na drzwiach kaplicy.
  3. **Podobnie jak w latach ubiegłych zachęcam do odpisu 1% podatku na nasz Caritas z dopiskiem Olsztynek-Salawa. W ubiegłym roku otrzymaliśmy z tego tytułu ponad 4 000 złotych.**
  4. **W minionym roku w naszej parafii:** 
      * chrzest otrzymało 50 dzieci  (w tym 17 z naszej parafii),
      * do I Komunii Świętej przystąpiło 23 dzieci (9 z naszej parafii),
      * do bierzmowania przystąpiło 16 osób (13 z naszej parafii),
      * sakrament małżeństwa zawarło 18 par (8 z naszej parafii),
      * Komunii Św. rozdano 22 000,
      * wizyt u chorych złożyłem 145 (aktualnie w I piątek odwiedzam 12 osób)
      * pogrzebów było 25 (15  z naszej parafii),
      * frekwencja na niedzielnej Mszy Świętej w dniu 16.10.2016, kiedy odbyło się liczenie wiernych, wyniosła 26,1% w stosunku do tych, którzy faktycznie mieszkają na terenie parafii (nie mieszka 412 osób zameldowanych  &#8211; o 42 osób więcej niż przed rokiem plus 61 osób, których nie odwiedzam po kolędzie &#8211; to jest w sumie 24%).
  5. **Wszelkie informacje odnośnie parafii dotyczące przygotowania do sakramentów znajdują się na stronie internetowej parafii pod adresem www.anielaolsztynek.pl.**
  6. **Stan ekonomiczno-gospodarczy za okres 01.02.2016 – 31.01.2017:** 
      * w minionym roku wykonano i zamontowano przęsła ogrodzeniowe od strony pola,
      * wykonano gablotę na ogłoszenia przed kościołem,
      * są zamówione i będą wykonane w niedługim czasie  bramy przed kościołem &#8211; wpłacono zaliczkę 2 500 złotych,
      * w trakcie wykonania są wszystkie siedzenia do prezbiterium (wpłacono 7000 złotych).
      * sumując: ubiegłoroczne inwestycje wyniosły 24 900 złotych; na rzecz inwestycji parafialnych w sumie wpłynęło 46 900 złotych &#8211; ze zbiórek comiesięcznych, wpłat indywidualnych, na konto parafialne, przy okazji kolędy (o 4100 złotych mniej niż przed rokiem), pozostało więc na koncie parafialnym 22 ooo złotych,
      * opłaty związane z codziennym funkcjonowaniem parafii, czyli kościoła, zakrystii, plebanii, ogrzewanie, wszystkie wynagrodzenia i rachunki, WSD, kuria, misje, Caritas, KUL, podatki i inne według zapisu w księdze rozchodów wyniosły 83 024 złote, o 1600 złotych więcej niż przed rokiem; to z ofiar składanych na tacę, do puszek i przy okazji opłatków (na ogrzewanie).
  7. **Plan na rok 2017:** 
      * do końca lutego mają być siedzenia w prezbiterium,
      * zamontowanie bram,
      * wykonanie posadzki w kościele, której projekt już jest, czekamy jeszcze na kosztorys  (ustalony termin &#8211; przełom czerwca i lipca),
      * do zrobienia w przyszłości zostały jeszcze: konfesjonały, organy, malowanie, zdjęcie eternitu z dachu kaplicy i pokrycie go blachodachówką.
  8. **Na koniec pragnę serdecznie podziękować wszystkim zaangażowanym w działalność parafii od strony duszpastersko-liturgicznej, charytatywnej i inwestycyjnej:** 
      * księżom, którzy mnie chętnie zastępują i wspierają duszpastersko,
      * Panu Stanisławowi – szafarzowi Komunii Świętej,
      * organistce Wiolecie i chórowi parafialnemu,
      * wszystkim osobom czytającym Słowo Boże na Mszy Świętej niedzielnej o godzinie 9:00 (Diakonia Słowa Bożego),
      * wszystkim lektorom i ministrantom (ponad 20), szczególnie Mateuszowi pomagającemu w każdą niedzielę,
      * wszystkim członkom Kółek Różańcowych za ich codzienną modlitwę w intencjach kościoła i misji,
      * Pani Beacie prowadzącej społecznie Poradnię Przedmałżeńską i Rodzinną,
      * całemu Parafialnemu Zespołowi Caritas za działalność charytatywną na rzecz najtrudniej sytuowanych rodzin z naszej parafii,
      * za wszystkie dary i ofiary na cele charytatywne,
      * wszystkim zatroskanym o naszą świątynię i zakrystię,
      * za prowadzenie strony internetowej parafii i kroniki parafialnej,
      * dziękuję wszystkim zaangażowanym na rzecz inwestycji parafialnych:
      * wszystkim ofiarodawcom za szczere ofiary,
      * wszystkim osobom trudzącym się regularnym comiesięcznym zbieraniem ofiar, jestem szczególnie wdzięczny za ten trud i poświęcenie trwające przez wiele lat, od którego w dużej mierze zależy sukces naszych inwestycji, proszę o jeszcze trochę cierpliwości i mobilizacji; srebrny jubileusz parafii za 4,5 roku będzie zwieńczeniem wspólnego wysiłku,
      * w ubiegłym roku obchodziliśmy 20-lecie parafii, dziękuję wszystkim, którzy angażowali się w przygotowanie tej uroczystości i festynu parafialnego; w tym roku, podczas Pasterki będziemy obchodzili 10-lecie wejścia do naszego kościoła
      * wszystkim wspierającym parafię od strony duszpasterskiej, charytatywnej i inwestycyjnej modlitwą, czynem i ofiarami,

**Bóg zapłać!**