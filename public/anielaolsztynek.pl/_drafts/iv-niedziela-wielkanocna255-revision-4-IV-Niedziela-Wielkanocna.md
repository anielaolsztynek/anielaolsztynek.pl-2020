---
id: 266
title: IV Niedziela Wielkanocna
date: 2011-05-18T14:39:42+00:00
author: admin
layout: revision
guid: http://anielaolsztynek.pl/2011/05/255-revision-4/
permalink: /2011/05/255-revision-4/
---
> **J 10, 1-10**
> 
> **Pasterze nie swoich owiec**
> 
> Jezus bardzo barwnie opowiada o pracy pasterza, może nawet mówiąc to, ma przed oczami Józefa, swojego opiekuna, wychodzącego na łąkę ze swoją trzodą. I rzeczywiście sprawdza się to, o czym mówi: owce nie pójdą za kimś obcym, jedynie za kimś, kogo znają; obcego będą się bały. Największym grzechem dzisiejszych pasterzy może być to, że próbują działać na własną rękę, mocą własnego autorytetu. Do owiec można jednak podejść jedynie przez bramę, jaką jest Jezus &#8211; bo te owce są Jego.

> <span style="color: #666699;">Potrzebuję Twojego daru pokory, Boże. Chodzi o to, żebym się nie wciskał na Twoje miejsce i nie próbował brać ciężarów, które możesz udźwignąć tylko Ty. To Ty umarłeś za owce, nie ja. To Ty jesteś pasterzem. Ja mogę paść owce tylko w jedności z Tobą.</span>

  * Dziś w naszej parafii uroczystość I-szej Komunii Świętej, do której przystąpiło 27 dzieci. Otaczamy je naszą modlitwą, a jednocześnie życzymy im, by były wierne Ewangelii Chrystusowej, czerpały radość i siły z Eucharystii i kochały Jezusa słowem i czynem przez całe życie.
  * Bóg zapłać rodzicom dzieci pierwszokomunijnych za dar ołtarza &#8211; dar dla parafii &#8211; jest to puszka do rozdawania komunii pod dwiema postaciami oraz ornat z wizerunkiem Błogosławionego Jana Pawła II. Jedna rodzina ufundowała kolejną stację Drogi Krzyżowej.
  * Dzisiejsza IV Niedziela Wielkanocna jest przeżywana jako 48 Światowy Dzień Modlitw o Powołania i jednocześnie rozpoczyna Tydzień Modlitw o Powołania.
  * Jest do nabycia przez prenumeratorów kolejny numer &#8222;Totus Tuus&#8221;, &#8222;Cuda i Łaski Boże&#8221; z płytą dvd o Świętym Maksymilianie Kolbe oraz &#8222;Gość Niedzielny&#8221;.
  * W minionym tygodniu odszedł do wieczności nasz parafianin z Sudwy ś.p. Andrzej Ławryński &#8211; lat 57. Wieczny odpoczynek racz mu dać Panie, a światłość wiekuista niechaj mu świeci.
  * W najbliższy piątek &#8211; 20 maja &#8211; wydawanie żywności rodzinom objętym pomocą w godzinach 18-20.
  * Także w piątek zapraszam na Mszę Świętą i nabożeństwo młodzież przed bierzmowaniem. Po nabożeństwie spotkanie organizacyjne przed przyjęciem tego sakramentu.
  * W sobotę Msza Święta połączona ze ślubem i nabożeństwem majowym o godzinie 16.00.