---
id: 2152
title: V Niedziela Wielkanocna
date: 2017-05-16T01:45:47+00:00
author: admin
layout: revision
guid: http://anielaolsztynek.pl/2017/05/2149-revision-v1/
permalink: /2017/05/2149-revision-v1/
---
> **J 14, 1-12**
> 
> **Domownicy Boga**
> 
> Święty Paweł w Liście do Filipian pisze: &#8222;Nasza [&#8230;] ojczyzna jest w niebie&#8221; (Flp 3, 20). Jezus natomiast zapewnia w dzisiejszej Ewangelii, że dla każdego z nas przygotuje w niej mieszkanie. Jesteśmy więc &#8222;współobywatelami na równi ze świętymi i domownikami Boga&#8221; (Ef 2, 19). Zostaliśmy obdarzeni niesamowitą godnością. Bóg dał nam udział w swoim życiu. Jezus jest tym, który wprowadza nas do tego życia, gdyż On jest &#8222;drogą i prawdą, i życiem&#8221;. Naszym zadaniem jest kroczyć za Nim i wierzyć w to, że wypełni On to, co zapowiedział. Jako domownicy Boga nie musimy obawiać się niczego, gdyż On stanął po naszej stronie. Wiara, którą pragnie w nas pogłębiać, wyda swoje owoce. Choć często powątpiewamy w siłę swojej wiary, pamiętajmy, że On jest jej gwarantem i tam, gdzie niedomagamy, On nas wspomaga.
> 
> <span style="color: #666699;">Jezu Chryste, uczyń z nas godnych domowników Boga. Niech nasze czyny dają świadectwo naszego chrześcijaństwa.</span>

  * Dzisiejsze ofiary składane na tacę są przeznaczone na potrzeby Wyższego Seminarium Duchownego „Hosianum” w Olsztynie. Za ofiary te składam serdeczne Bóg zapłać.
  * Dziś w naszej parafii obchodzimy **uroczystość I Komunii Świętej**, do której przystąpiło 37 dzieci (w tym 19 z naszej parafii). Otaczamy je naszą modlitwą i jednocześnie życzymy im, by były wierne Ewangelii Chrystusowej, czerpały radość i siły z Eucharystii i kochały Jezusa słowem i czynem przez całe swoje życie.
  * Bóg zapłać rodzicom dzieci przystępujących w tym roku pierwszy raz do Komunii Świętej za dar ołtarza – dar dla parafii i kościoła – są to trzy złote ornaty i dwie alby liturgiczne.
  * Dzieci, które rok temu były u I Komunii Świętej, zapraszam we wtorek – **16 maja** **na godzinę 17:00**. Chcemy wspólnie modlić się z nimi w I rocznicę tej uroczystości.
  * Od 19 maja na ekranach kin można będzie oglądać wyjątkowy film &#8222;Teraz i w godzinę śmierci&#8221;. Jest to wielka opowieść o sile modlitwy różańcowej i splecionych z nią losach świata i losach pojedynczych ludzi. Ukazuje on, że różaniec to modlitwa, dzięki której na świecie dzieją się rzeczy niezwykłe.
  * Spotkanie z młodzieżą przed bierzmowaniem jutro po Mszy Świętej.
  * Już po raz kolejny organizowana jest zbiórka zużytego sprzętu elektrycznego i elektronicznego. Odbiór w naszej parafii w dniu 26 maja o godzinie 13:30. Zużyty sprzęt można składać przy kaplicy &#8211; przy bocznym wejściu. Duży sprzęt najlepiej przynieść w dniu lub w przeddzień odbioru. Ulotki na ten temat są wyłożone na półce z prasą.
  * Parafia p.w. Błogosławionej Anieli Salawy w Olsztynku i Stowarzyszenie Aktywna Gmina zapraszają na Przegląd Pieśni Maryjnych, który odbędzie się w dniu 20 maja bieżącego roku (sobota) o godzinie 9:00 w naszym kościele. W imieniu uczestników i organizatorów przeglądu zapraszamy miłośników pieśni maryjnych na solowe i chóralne śpiewanie.