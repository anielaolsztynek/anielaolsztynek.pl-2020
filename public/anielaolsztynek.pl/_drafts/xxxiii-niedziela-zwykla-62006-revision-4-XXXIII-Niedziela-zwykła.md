---
id: 2011
title: XXXIII Niedziela zwykła
date: 2016-11-16T02:04:51+00:00
author: admin
layout: revision
guid: http://anielaolsztynek.pl/2016/11/2006-revision-4/
permalink: /2016/11/2006-revision-4/
---
> **Łk 21, 5-19**
> 
> <span style="color: #000000;"><strong>Dzięki wytrwałości zyskamy życie</strong></span>
> 
> <span style="color: #000000;">Czy napawa nas lękiem świadomość, że oto na naszych oczach wypełniają się słowa Jezusa zapowiadające koniec świata? Tajfuny na Dalekim Wschodzie, prześladowania chrześcijan na Bliskim Wschodzie, w tym wydawanie uczniów Chrystusa i wtrącanie do więzienia, zadawanie śmierci dzieciom przez rodziców, a także rodzicom przez ich dzieci oraz nienawiść żywiona do chrześcijan &#8211; to przysłowiowy serwis informacyjny. Przed końcem roku liturgicznego Jezus zwraca naszą uwagę na koniec świata. Mówi jednak o tym nie po to, aby wzbudzać lęk, lecz przeciwnie &#8211; wielką nadzieję. Zapewnia On, że wśród najgorszych kataklizmów &#8222;nie zginie nawet włos z waszej głowy&#8221;. Mamy być wytrwali, bo dzięki temu zyskamy życie.</span>
> 
> <span style="color: #666699;">Jezu, każde Twoje słowo biorę sobie do serca, gdyż ono jest moim umocnieniem we wszelkich przeciwnościach. Udziel mi Twego Ducha, abym mógł świadczyć o prawdzie Twej Ewangelii.</span>

  * Dziś VIII Dzień Solidarności z Kościołem Prześladowanym (Irak). Po Mszy Świętej będą zbierane przy wyjściu dobrowolne ofiary jako Pomoc Kościołowi w Potrzebie, konkretnie Kościołowi w Iraku.
  * W środę &#8211; 16 listopada &#8211; wypada liturgiczne Święto Najświętszej Marii Panny Ostrobramskiej – Matki Miłosierdzia.
  * W następną niedzielę zakończenie roku kościelnego Uroczystością Chrystusa Króla. W tym dniu pod koniec Mszy Świętej będzie wystawienie Najświętszego Sakramentu i wspólnie dokonamy Aktu Przyjęcia Jezusa za Króla i Pana. Do tego Jubileuszowego Aktu będziemy przygotowywali się przez cały ten tydzień poprzez Nowennę Dziękczynienia odmawianą w czasie codziennej Mszy Świętej o godzinie 17:00. Podejmijmy zatem trud duchowego przygotowania. Trzeba treść aktu poznać, w sercu rozważyć i przyjąć. By zaś dobrze zaowocował w naszym życiu, należy zadbać o stan łaski uświęcającej, a więc o serce czyste, pojednane z Bogiem i ludźmi.

## Jubileuszowy Akt Przyjęcia Jezusa za Króla i Pana

<div>
  <p>
    <em>Jubileuszowy Akt Przyjęcia Jezusa za Króla i Pana </em>odbędzie się w sobotę 19 listopada 2016 r. w Krakowie-Łagiewnikach, wieńcząc  Nadzwyczajny Jubileusz Miłosierdzia oraz Jubileusz 1050. rocznicy Chrztu Polski.<br /> <strong><br /> Centralne uroczystości w Archidiecezji Warmińskiej odbędą się<br /> tego samego dnia o godz. 12.00 w bazylice współkatedralnej pw. św. Jakuba<br /> w Olsztynie.<br /> </strong><br /> Dzień później, w uroczystość Chrystusa Króla Wszechświata, <em>Jubileuszowy Akt</em> zostanie dokonany we wszystkich kościołach w Polsce.
  </p>
  
  <ul>
    <li>
      <a href="http://episkopat.pl/nowenna-przed-jubileuszowym-aktem-przyjecia-jezusa-za-krola-i-pana/">Nowenna przed Jubileuszowym Aktem Przyjęcia Jezusa</a>
    </li>
  </ul>
  
  <p>
    <strong>Jubileuszowy Akt Przyjęcia Jezusa Chrystusa za Króla i Pana</strong>
  </p>
  
  <p>
    <em>Jubileuszowy Akt Przyjęcia Jezusa Chrystusa za Króla i Pana </em>
  </p>
  
  <p>
    Nieśmiertelny Królu Wieków, Panie Jezu Chryste, nasz Boże i Zbawicielu! W Roku Jubileuszowym 1050-lecia Chrztu Polski, w roku Nadzwyczajnego Jubileuszu Miłosierdzia, oto my, Polacy, stajemy przed Tobą [wraz ze swymi władzami duchownymi i świeckimi], by uznać Twoje Panowanie, poddać się Twemu Prawu, zawierzyć i poświęcić Tobie naszą Ojczyznę i cały Naród.
  </p>
  
  <p>
    Wyznajemy wobec nieba i ziemi, że Twego królowania nam potrzeba. Wyznajemy, że Ty jeden masz do nas święte i nigdy nie wygasłe prawa. Dlatego z pokorą chyląc swe czoła przed Tobą, Królem Wszechświata, uznajemy Twe Panowanie nad Polską i całym naszym Narodem, żyjącym w Ojczyźnie i w świecie.
  </p>
  
  <p>
    Pragnąc uwielbić majestat Twej potęgi i chwały, z wielką wiarą i miłością wołamy: <strong>Króluj nam Chryste!</strong>
  </p>
  
  <p>
    –       W naszych sercach  – <strong>Króluj nam Chryste!</strong>
  </p>
  
  <p>
    –       W naszych rodzinach – <strong>Króluj nam Chryste!</strong>
  </p>
  
  <p>
    –       W naszych parafiach – <strong>Króluj nam Chryste!</strong>
  </p>
  
  <p>
    –       W naszych szkołach i uczelniach – <strong>Króluj nam Chryste!</strong>
  </p>
  
  <p>
    –       W środkach społecznej komunikacji – <strong>Króluj nam Chryste!</strong>
  </p>
  
  <p>
    –       W naszych urzędach, miejscach pracy, służby i odpoczynku – <strong>Króluj nam Chryste!</strong>
  </p>
  
  <p>
    –       W naszych miastach i wioskach – <strong>Króluj nam Chryste!</strong>
  </p>
  
  <p>
    –       W całym Narodzie i Państwie Polskim – <strong>Króluj nam Chryste!</strong>
  </p>
  
  <p>
    Błogosławimy Cię i dziękujemy Ci Panie Jezu Chryste:
  </p>
  
  <p>
    –       Za niezgłębioną Miłość Twojego Najświętszego Serca – <strong>Chryste nasz Królu, dziękujemy!</strong>
  </p>
  
  <p>
    –       Za łaskę chrztu świętego i przymierze z naszym Narodem zawarte przed wiekami – <strong>Chryste nasz Królu, dziękujemy!</strong>
  </p>
  
  <p>
    –       Za macierzyńską i królewską obecność Maryi w naszych dziejach – <strong>Chryste nasz Królu, dziękujemy!</strong>
  </p>
  
  <p>
    –       Za Twoje wielkie Miłosierdzie okazywane nam stale – <strong>Chryste nasz Królu, dziękujemy!</strong>
  </p>
  
  <p>
    –       Za Twą wierność mimo naszych zdrad i słabości – <strong>Chryste nasz Królu, dziękujemy!</strong>
  </p>
  
  <p>
    Świadomi naszych win i zniewag zadanych Twemu Sercu przepraszamy za wszelkie nasze grzechy, a zwłaszcza za odwracanie się od wiary świętej, za brak miłości względem Ciebie i bliźnich. Przepraszamy Cię za narodowe grzechy społeczne, za wszelkie wady, nałogi i zniewolenia. Wyrzekamy się złego ducha i wszystkich jego spraw.
  </p>
  
  <p>
    Pokornie poddajemy się Twemu Panowaniu i Twemu Prawu. Zobowiązujemy się porządkować całe nasze życie osobiste, rodzinne i narodowe według Twego prawa:
  </p>
  
  <p>
    –       Przyrzekamy bronić Twej świętej czci, głosić Twą królewską chwałę – <strong> Chryste nasz Królu, przyrzekamy!</strong>
  </p>
  
  <p>
    –       Przyrzekamy pełnić Twoją wolę i strzec prawości naszych sumień –  <strong>Chryste nasz Królu, przyrzekamy!</strong>
  </p>
  
  <p>
    –       Przyrzekamy troszczyć się o świętość naszych rodzin i chrześcijańskie wychowanie dzieci – <strong>Chryste nasz Królu, przyrzekamy!</strong>
  </p>
  
  <p>
    –       Przyrzekamy budować Twoje królestwo i bronić go w naszym narodzie – <strong>Chryste nasz Królu, przyrzekamy!</strong>
  </p>
  
  <p>
    –       Przyrzekamy czynnie angażować się w życie Kościoła i strzec jego praw – <strong>Chryste nasz Królu, przyrzekamy!</strong>
  </p>
  
  <p>
    Jedyny Władco państw, narodów i całego stworzenia, Królu królów i Panie panujących! Zawierzamy Ci Państwo Polskie i rządzących Polską. Spraw, aby wszystkie podmioty władzy sprawowały rządy sprawiedliwie i stanowiły prawa zgodne z Prawami Twoimi.
  </p>
  
  <p>
    Chryste Królu, z ufnością zawierzamy Twemu Miłosierdziu wszystko, co Polskę stanowi, a zwłaszcza tych członków Narodu, którzy nie podążają Twymi drogami. Obdarz ich swą łaską, oświeć mocą Ducha Świętego i wszystkich nas doprowadź do wiecznej jedności z Ojcem.
  </p>
  
  <p>
    W imię miłości bratniej zawierzamy Tobie wszystkie narody świata, a zwłaszcza te, które stały się sprawcami naszego polskiego krzyża. Spraw, by rozpoznały w Tobie swego prawowitego Pana i Króla i wykorzystały czas dany im przez Ojca na dobrowolne poddanie się Twojemu panowaniu.
  </p>
  
  <p>
    Panie Jezu Chryste, Królu naszych serc, racz uczynić serca nasze na wzór Najświętszego Serca Twego.
  </p>
  
  <p>
    Niech Twój Święty Duch zstąpi i odnowi oblicze ziemi, tej ziemi. Niech wspiera nas w realizacji zobowiązań płynących z tego narodowego aktu, chroni od zła i dokonuje naszego uświęcenia.
  </p>
  
  <p>
    W Niepokalanym Sercu Maryi składamy nasze postanowienia i zobowiązania. Matczynej opiece Królowej Polski i wstawiennictwu świętych Patronów naszej Ojczyzny wszyscy się powierzamy.
  </p>
  
  <p>
    Króluj nam Chryste! Króluj w naszej Ojczyźnie, króluj w każdym narodzie – na większą chwałę Przenajświętszej Trójcy i dla zbawienia ludzi. Spraw, aby naszą Ojczyznę i świat cały objęło Twe Królestwo: królestwo prawdy i życia, królestwo świętości i łaski, królestwo sprawiedliwości, miłości i pokoju.
  </p>
  
  <p>
    <strong>*  *  *</strong>
  </p>
  
  <p>
    <strong>Oto Polska w 1050. rocznicę swego Chrztu<br /> uroczyście uznała królowanie Jezusa Chrystusa.</strong>
  </p>
  
  <p>
    <em>Chwała Ojcu i Synowi, i Duchowi Świętemu, jak była na początku, teraz i zawsze, i na wieki wieków. Amen.</em>
  </p>
  
  <ul>
    <li>
      <a href="http://episkopat.pl/wp-content/uploads/2016/11/NOWENNA_przed_Jubileuszowym_Aktem.docx">Tekst Nowenny wraz z tekstem Jubileuszowego Aktu oraz komentarzem teologicznym (docx)</a>
    </li>
  </ul>
</div>