---
id: 2119
title: IV Niedziela Wielkiego Postu
date: 2017-04-03T15:22:09+00:00
author: admin
layout: revision
guid: http://anielaolsztynek.pl/2017/04/2111-autosave-v1/
permalink: /2017/04/2111-autosave-v1/
---
> **J 9, 1-41**
> 
> **Odkryć Jezusa**
> 
> Łatwo skoncentrować się jedynie na fakcie uzdrowienia niewidomego od urodzenia i przeoczyć to, co jest dużo ważniejsze. Otóż uzdrowienie jest jedynie wstępem do tego, co jest sednem działania Jezusa. On pragnie każdemu z nas otworzyć oczy tak, abyśmy byli w stanie dostrzec, kim On jest i odkryć Jego prawdziwą naturę i posłannictwo. Niewidomemu się to udaje. Na samym początku widzi w Nim zwyczajnego człowieka (&#8222;Człowiek, którego nazywają Jezusem zrobił błoto [i] nałożył na moje oczy&#8221;), a następnie wyznaje: &#8222;On jest prorokiem&#8221; i zostaje Jego uczniem (&#8222;Może i Wy chcecie zostać Jego uczniami?&#8221;). Na koniec oddaje Mu pokłon, uznając w Nim Syna Człowieczego. Tak więc od duchowej ślepoty stopniowo doprowadzony zostaje do światła wiary. Każdy z nas musi przejść podobny proces duchowego oświecenia. Prośmy więc Boga, aby otworzył nasze oczy.
> 
> <span style="color: #666699;">Panie, Ty jesteś światłością świata. Otwórz nasze oczy, abyśmy mogli ujrzeć Twoje światło i prowadź nas ku pełniejszemu poznaniu Ciebie.</span>
> 
> &nbsp;

  * **Rekolekcje wielkopostne** w naszej parafii, które dziś rozpoczęliśmy i które wygłosi Ks. dr Wojciech Kotowicz, będą trwały do środy włącznie według następującego porządku: **dorośli** &#8211; poniedziałek, wtorek i środa &#8211; godzina 10:00 i 17:30, **dzieci** &#8211; poniedziałek &#8211; godzina 16:00, **<span style="color: #000000;">młodzież</span>** zapraszam na godzinę 17:30. Spowiedź św. przed Mszą Świętą i w jej trakcie.
  * W piątek zapraszam na Drogę Krzyżową w intencji ludzi uzależnionych.
  * W przyszłą niedzielę będziemy gościli w naszej parafii księdza z Ukrainy.
  * Dziś po Mszy Świętej o godzinie 11:00 uczniowie klasy IV a Szkoły Podstawowej w Olsztynku będą przy wyjściu rozdawali gazetki na temat rodziny Ulmów, w ramach realizacji projektu historycznego &#8222;Kamienie pamięci&#8221;. Celem projektu jest upowszechnienie wiedzy o rodzinie Ulmów, która mimo zagrożenia ratowała w czasie niemieckiej okupacji ludność żydowską, tracąc własne życie. Rodzina Ulmów została zamordowana 24.03.1944 roku. Obecnie trwa proces beatyfikacyjny tej rodziny. Zachęcamy do lektury gazetki przygotowanej przez uczniów klasy IV a pod opieką nauczycieli.
  * Jest do nabycia nowy numer &#8222;Gościa Niedzielnego&#8221;.
  * W czwartek Msza Święta o godzinie 8:00.
  * Bóg zapłać fundatorowi różowego ornatu, który będzie używany dwa razy w roku &#8211; w IV Niedzielę Wielkiego Postu i III Niedzielę Adwentu.