---
id: 2494
title: I Niedziela Adwentu
date: 2018-12-03T00:41:21+00:00
author: admin
layout: revision
guid: http://anielaolsztynek.pl/2018/12/2492-revision-v1/
permalink: /2018/12/2492-revision-v1/
---
> **Łk 21, 25-28. 34-36**
> 
> **Potrójne oczekiwanie**
> 
> Na co i na kogo czekamy podczas Adwentu? Po pierwsze, wsłuchujemy się w tęsknotę proroków Starego Testamentu, którzy zapowiadają przyjście Zbawiciela, Mesjasza przynoszącego długo oczekiwane wyzwolenie. Po drugie, oczekujemy Tego, który już przyszedł, ale powróci w chwale na końcu czasów, aby ostatecznie pokonać śmierć i zapanować nad całym stworzeniem. Po trzecie, adwentowe oczekiwanie ożywia w nas pragnienie zjednoczenia z Chrystusem, który narodził się z Maryi Dziewicy i pragnie przez wiarę zamieszkać w naszych sercach.
> 
> <span style="color: #666699;">Przyjdź, Panie Jezu, czekam z nadzieją na Ciebie. Przyjdź, Panie Jezu i zamieszkaj we mnie. Przyjdź, Panie Jezu, z mocą i chwałą.</span>

&nbsp;

  * Dziś rozpoczął się **Adwent**, który jest czasem radosnego oczekiwania. Niech będzie to dla nas okres religijnej refleksji, modlitwy i przygotowania na przyjście Pana.
  * Naszemu przygotowaniu do nadchodzących Świąt mają pomóc **rekolekcje** **adwentowe** – poprzez Słowo Boże, Sakrament Pokuty i Komunii Świętej. Rekolekcje w naszej parafii rozpoczną się tradycyjnie w II Niedzielę Adwentu, czyli za tydzień, a wygłosi je Ks. Paweł Sufleta, proboszcz parafii p.w. Św. Jana Bosko w Ostródzie.
  * **Zmiana tajemnic różańcowych** dziś po Mszy Świętej o godzinie <span style="text-decoration: underline;">9:00</span>.
  * W tym tygodniu wypada **I czwartek** i **I piątek miesiąca**. W piątek przed południem odwiedziny chorych z Komunią Świętą.
  * Serdecznie zachęcam i zapraszam do udziału w **Mszach Świętych roratnich** o Najświętszej Marii Pannie, które będą w tym tygodniu we <span style="text-decoration: underline;">wtorek i czwartek</span> o godzinie <span style="text-decoration: underline;">17:00</span>. Dzieci zapraszam z lampionami we wtorek, dzieci przygotowujące się do I Komunii Św. obowiązkowo, tak samo młodzież przed bierzmowaniem. Dzieci zachęcam do wykonania lampionów. Po Mszy Świętej roratniej we wtorek odbędzie się konkurs tych lampionów.
  * Można już nabywać **świece Caritas** na stół wigilijny w cenie 5 złotych.
  * W sobotę – <span style="text-decoration: underline;">8 grudnia</span> wypada liturgiczna uroczystość **Niepokalanego Poczęcia** **Najświętszej Marii Panny**.
  * W następną, II niedzielę Adwentu, tradycyjnie  po Mszach Świętych będą zbierane dobrowolne ofiary na **Fundusz Pomocy Kościołowi na Wschodzie.**
  * Podobnie jak w latach ubiegłych będą organizowane **paczki dla najtrudniej** **sytuowanych rodzin**, głównie dla osób samotnych, starszych i chorych. Każdy może włączyć się w to dzieło poprzez napełnienie siatki charytatywnej, które to siatki  były rozprowadzane przed tygodniem (można jeszcze nabyć je dziś po Mszy Świętej). Napełnione siatki przynosimy do <span style="text-decoration: underline;">12</span> <span style="text-decoration: underline;">grudnia</span>.
  * Bóg zapłać za ofiary złożone w listopadzie na rzecz inwestycji parafialnych i wszystkim osobom zaangażowanym w zbiórkę tych ofiar. Msza Święta w intencji ofiarodawców w <span style="text-decoration: underline;">piątek o godzinie 17:0</span>0.  W listopadzie przybyły dwa nowe konfesjonały o łącznej wartości 30 000 zł. (Przypomnę o sygnalizacji: gdy ksiądz siedzi na swoim miejscu, zapala się zielone światełko, gdy ktoś się spowiada, zapala się w tym miejscu czerwone).
  * **Wydawanie żywności** dla dla rodzin objętych pomocą w najbliższą <span style="text-decoration: underline;">środę w</span> <span style="text-decoration: underline;">godzinach od 18:00 do 19:00</span>.
  * Szkoła Podstawowa nr 2 im. rtm. Witolda Pileckiego w Olsztynku organizuje w ramach projektu **&#8222;Dwójka dla Niepodległej**&#8221; świąteczną pomoc polskim szkołom na Litwie: Gimnazjum im. ks Józefa Obrembskiego w Mejszagole (165 uczniów) i dwóm szkołom (230 uczniów) na terenie parafii Butrymańce, gdzie proboszczem jest ks. Józef Aszkiełowicz, wcześniej proboszcz w Mejszagole. Zapraszamy do włączenia się w akcję przygotowania 400 paczek dzieciom, w których mogą znajdować się polskie książki, słodycze, przybory szkolne i gry dydaktyczne. Każdy może przygotować paczkę lub wesprzeć finansowo nasze przedsięwzięcie  wpłacając pieniądze na konto Rady Rodziców przy Szkole Podstawowej nr 2 (numer konta jest dostępny na stronie internetowej szkoły). Paczki przynosimy do 15 grudnia do Szkoły Podstawowej nr 2 (sala 414) lub do parafii.